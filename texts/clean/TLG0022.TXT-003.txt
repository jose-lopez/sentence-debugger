πομπίλος ὃς ναύτῃσιν ἀδημονέουσι κελεύθους μηνύσαι φιλέρωσι καὶ ἄφθογγός περ ἀμύνων.
ὡς δ' ὁπότ' ἀμφ' ἀγέλῃσι νεηγενέεσσιν ἰώπων ἠὲ φάγροι ἢ σκῶπες ἀρείονες ἠὲ καὶ ὀρφός.
τείχεά τε προλιπόντες ὑπὲρ Παμβωνίδας ὄχθας ἐσσύμενοι Μεγαρῆος ἐνευνάσσαντο δόμοισι.
καί τις καὶ Ζάγκλης ἐδάη δρεπανηίδος ἄστυ.
ὄμβρῳ τε κρυμῷ τε δέμας τότε δάμνατο μάλκῃ καί τις Ἄθω τόσον ὕψος ἰδὼν Θρήικος ὑπ' ἄστροις ἔκλυεν αὐδηθέντος ἀμετρήτῳ ὑπὸ λίμνῃ ὄσσαν· ἀπ' οὖν χείρεσσι δύο ῥίπτεσκε βέλεμνα ἠλιβάτου προθέλυμνα Καναστραίης πάρος ἀκτῆς.
τῷ μὲν ὑπὸ Ζωναῖον ὄρος δρύες ἀμφί τε φηγοί ῥιζόθι δινήθησαν ἀνέστησάν τε χορείην οἷά τε παρθενικαί.
οὐκ ἔχις οὐδὲ φάλαγγες ἀπεχθέες οὐδὲ βαθυπλήξ ἄλσεσιν ἐνζώει σκορπίος ἐν Κλαρίοις Φοῖβος ἐπεί ῥ' αὐλῶνα βαθὺν μελίῃσι καλύψας ποιηρὸν δάπεδον θῆκεν ἑκὰς δακετῶν.
ἔκλυον ὡς Λιβύης Ψύλλων γένος οὔτε τι θηρῶν αὐτοὶ κάμνουσιν μυδαλέῃσι τυπαῖς οὓς Σύρτις βόσκει θηροτρόφος εὖ δὲ καὶ ἄλλοις ἀνδράσιν ἤμυναν τύμμασιν ἀχθομένοις οὐ ῥίζαις ἔρδοντες ἑῶν δ' ἀπὸ σύγχροα γυίων Ἀσπαλάθεια βοήροτος.
αὐτίχ' ὅγ' ἢ Σιδόεντος ἠὲ Πλείστου ἀπὸ κήπων μῆλα ταμὼν χνοάοντα τύπους ἐνεμάσσετο Κάδμου.
ἢ σκάρον ἢ κίχλην πολυώνυμον.
ἔνθ' Ἑκάβη Κισσηίς ὅτ' ἐν πυρὶ δέρκετο πάτρην καὶ πόσιν ἑλκηθεῖσα παρασπαίροντα θυηλαῖς εἰς ἅλα ποσσὶν ὄρουσε καὶ ἣν ἠλλάξατο μορφήν γρήιον Ὑρκανίδεσσιν ἐειδομένην σκυλάκεσσιν.
φηγοὶ Πανὸς ἄγαλμα γογγυλίδας σπείροις δὲ κυλινδρωτῆς ἐφ' ἅλωος ὄφρ' ἂν ἴσαι πλαθάνοισι χαμηλοτέροις θαλέθωσι· βουνιὰς  ἀλλ' εἴσω ῥαφάνοις εἴσω λαθαρωκοί.
γογγυλίδος δισσὴ γὰρ ἰδ' ἐκ ῥαφάνοιο γενέθλη μακρή τε στιφρή τε φαείνεται ἐν πρασιῇσι.
καὶ τὰς μέν τ' αὔηνον ἀποπλύνας βορέῃσι προσφιλέας χειμῶνι καὶ οἰκουροῖσιν ἀεργοῖς· θερμοῖς δ' ἰκμανθεῖσαι ἀναζώους' ὑδάτεσσι.
τμῆγε δὲ γογγυλίδος ῥίζας κατακαρφέα φλοιόν ἦκα καθηράμενος λεπτουργέας ἠελίῳ δέ αὐήνας ἐπὶ τυτθόν ὅτ' ἐν ζεστῷ ἀποβάπτων ὕδατι δριμείῃ πολέας ἐμβάπτισον ἅλμῃ· ἄλλοτε δ' αὖ λευκὸν γλεῦκος συστάμνισον ὄξει ἶσον ἴσῳ τὰς δ' ἐντὸς ἐπιστύψας ἁλὶ κρύψαις.
πολλάκι δ' ἀσταφίδας προχέας τριπτῆρι λεήναις σπέρματά τ' ἐνδάκνοντα σινήπυος.
εἰν ἑνὶ δὲ τρύξ ὄξεος ἰκμάζουσα καὶ  ὠμοτέρην ἐπὶ κόρσην ὥριον ἁλμαίην ἄμυσαι κεχρηόσι δαίτης  ἐν δέ τε καὶ μαράθου καυλὸς βαθύς ἐν δέ τε ῥίζαι πετραίου σὺν δ' αὐτὸς ἐπαυχμήεις σταφυλῖνος σμυρνεῖον σόγκος τε κυνόγλωσσός τε σέρις τε· σὺν καὶ ἄρου δριμεῖα καταψήχοιο πέτηλα ἠδ' ὅπερ ὄρνιθος κλέεται γάλα.
αὐτὰς μὴν σικύας τμήγων ἀνὰ κλώσμασι πείραις ἠέρι δὲ ξήρανον· ἐπεγκρεμάσαιο δὲ καπνῷ χείμασιν ὄφρ' ἂν δμῶες ἅλις περιχανδέα χύτρον πλήσαντες ῥοφέωσιν ἀεργέες  ἔνθα τε μέτρια  ὄσπρια πανσπερμηδὸν ἐπεγχεύῃσιν ἀλετρίς.
τῇ ἔνι μὲν σικύης ὅρμους βάλον ἐκπλύναντες ἐν δὲ μύκην σειράς τε πάλαι λαχάνοισι πλακείσας αὐοτέροις  καυλοῖς τε μιγήμεναι εὐφαοριζη.
καί τε σύ γε θρέψαιο Δρακοντιάδας διτοκεύσας ἢ Σικελὰς μεγάροισι πελειάδας· οὐδέ φιν ἅρπαι οὐδ' ὄφις ὀστρακέοις λωβήσιμοι ἐξενέπονται.
ἀλλὰ τὰ μὲν σπείροις τε καὶ ὅσς' ὡραῖα φυτεύοις ἄνθε' Ἰαονίηθε.
γένη γε μὲν ἰάσι δισσά ὠχρόν τε χρυσῷ τε φυὴν εἰς ὦπα προσεικές ἅσσα τ' Ἰωνιάδες Νύμφαι στέφος ἁγνὸν Ἴωνι Πισαίοις ποθέσασαι ἐνὶ κλήροισιν ὄρεξαν.
ἤνυσε γὰρ χλούνηνδε μετεσσύμενος σκυλάκεσσιν Ἀλφειῷ καὶ λύθρον ἑῶν ἐπλύνατο γυίων ἑσπέριος Νύμφῃσιν Ἰαονίδεσσι νυχεύσων.
αὐτὰρ ἀκανθοβόλοιο ῥόδου κατατέμνεο βλάστας τάφροις τ' ἐμπήξειας ὅσον διπάλαιστα τελέσκων πρῶτα μὲν Ὠδονίηθε Μίδης ἅπερ Ἀσίδος ἀρχήν λείπων ἐν κλήροισιν ἀνέτρεφεν Ἠμαθίοισιν αἰὲν ἐς ἑξήκοντα πέριξ κομόωντα πετήλοις· δεύτερα Νισαίης Μεγαρηίδος· οὐδὲ Φάσηλις οὐδ' αὐτὴ Λεύκοφρυν ἀγασσαμένη ἐπιμεμφής Ληθαίου Μάγνητος ἐφ' ὕδασιν εὐθαλέουσα.
κισσοῦ δ' ἄλλοτε κλῶνας ἐυρρίζου καπέτοισι πολλάκι δὲ στέφος αὐτὸ κορυμβήλοιο φυτεύσαις Θράσκιον ἢ ἀργωπὸν ἠὲ κλαδέεσσι πλανήτην· βλαστοδρεπῆ δ' ἐχυροῖο καὶ εἰς μίαν ὄρσεο κόρσην σπεῖραν ὑπὸ σπυρίδεσσι νεοπλέκτοισι καθάπτων ὄφρα δύο κροκόωντες ἐπιζυγέοντε κόρυμβοι μέσφα συνωρίζωσιν ὑπερφιάλοιο μετώπου χλωροῖς ἀμφοτέρωθεν ἐπηρεφέες πετάλοισιν.
σπέρματι μὴν κάλυκες κεφαληγόνοι ἀντέλλουσιν ἀργήεις πετάλοισι κρόκῳ μέσα χροιισθεῖσαι ἃ κρίνα λείρια δ' ἄλλοι ἐπιφθέγγονται ἀοιδῶν οἱ δὲ καὶ ἀμβροσίην πολέες δέ τε χάρμ' Ἀφροδίτης· ἤρισε γὰρ χροιῇ· τὸ δέ που ἐπὶ μέσσον ὄνειδος ὅπλον βρωμήταο διεκτέλλον πεφάτισται.
ἶρις δ' ἐν ῥίζῃσιν ἀγαλλιὰς ἥ θ' ὑακίνθῳ αἰαστῇ προσέοικε χελιδονίοισι δὲ τέλλει ἄνθεσιν ἰσοδρομεῦσα χελιδόσιν αἵ τ' ἀνὰ κόλπῳ φυλλάδα νηλείην ἐκχεύετον ἀρτίγονοι δέ εἴδοντ' ἠμύουσαι ἀεὶ κάλυκες στομίοισιν· σὺν καὶ ἅπερ τ' ὀξεῖα χρόῃ λυχνὶς ἠδὲ θρυαλλίς οὐδὲ μὲν ἀνθεμίδων κενεὴ γηρύσεται ἀκμή οὐδὲ βοάνθεμα κεῖνα τά τ' αἰπύτατον κάρη ὑψοῖ φλόξ τε θεοῦ αὐγῇσιν ἀνερχομέναις ἰσάουσα.
ἕρπυλλον δὲ  φριαλευσοτεν βώλοισι  φυτεύσεις ὄφρα κλάδοις μακροῖσιν ἐφερπύζων διάηται ἠὲ κατακρεμάῃσιν ἐφιμείρων ποτὰ νυμφέων.
ἁδρύνει δὲ βλαστὰ βαθεῖ' ἐν τεύχεϊ κόπρος σαμψύχου λιβάνου τε νέας κλάδας ἠδ' ὅσα κῆποι ἀνδράσιν ἐργοπόνοις στεφάνους ἔπι πορσαίνουσιν.
ἦ γὰρ καὶ λεπταὶ πτερίδες καὶ παιδὸς ἔρωτες λεύκῃ ἰσαιόμενοι ἐν καὶ κρόκος εἴαρι μύων κύπρος τ' ὀσμηρόν τε σισύμβριον ὅσσα τε κοίλοις ἄσπορα ναιομένοισι τόποις ἀνεθρέψατο λειμών κάλλεα βούφθαλμόν τε καὶ εὐῶδες Διὸς ἄνθος χάλκας σὺν δ' ὑάκινθον ἰωνιάδας τε χαμηλάς ὀρφνοτέρας ἃς στύξε μετ' ἄνθεσι Περσεφόνεια.
σὺν δὲ καὶ ὑψῆέν τε πανόσμεον ὅσσα τε τύμβοι φάσγανα παρθενικαῖς νεοδουπέσιν ἀμφιχέονται αὐτάς τ' ἠιθέας ἀνεμωνίδες ἀστράπτουσαι τηλόθεν ὀξυτέρῃσιν ἐφελκόμεναι χροιῇσι.
πᾶς δέ τις ἢ ἑλένειον ἢ ἀστέρα φωτίζοντα δρέψας εἰνοδίοισι θεῶν παρακάββαλε σηκοῖς ἢ αὐτοῖς βρετάεσσιν ὅτε πρώτιστον ἴδωνται· πολλάκι θερμία καλά τοτὲ χρυσανθὲς ἀμέργων λείριά τε στήλῃσιν ἐπιφθίνοντα καμόντων καὶ γεραὸν πώγωνα καὶ ἐντραπέας κυκλαμίνους σαύρην θ' ἣ χθονίου πέφαται στέφος Ἡγεσιλάου.
καὶ μορέης ἣ παισὶ πέλει μείλιγμα νέοισι πρῶτον ἀπαγγέλλουσα βροτοῖς ἡδεῖαν ὀπώρην.
λόπιμον κάρυόν τε Εὐβοέες βάλανον δὲ μετεξέτεροι καλέσαντο ἐχθρὰ δ' ἐλαίης ῥοιῆς τε πρίνου τε δρυός τ' ἀπὸ πήματα κεῖται.
οἰδαλέων σύγκολλα βάρη πνιγόεντα μυκήτων.
συκέης ὁπότε στέλεχος βαθὺ κόπρῳ κακκρύψας ὑδάτεσσιν ἀειναέεσσι νοτίζοις φύσονται πυθμέσσιν ἀκήριοι· ὧν σὺ μύκητα θρεπτὸν μή τι χαμηλὸν ἀπὸ ῥίζης προτάμοιο.
καί τε μύκητας ἀμανίτας τότ' ἐφεύσεις σὺν καὶ φοίνικος παραφυάδας ἐκκόπτοντες ἐγκέφαλον φορέουσι νέοις ἀσπαστὸν ἔδεσμα.
σπείρειας κυάμων Αἰγύπτιον ὄφρα θερείης ἀνθέων μὲν στεφάνους ἀνύσῃς τὰ δὲ πεπτηῶτα ἀκμαίου καρποῖο κιβώρια δαινυμένοισιν ἐς χέρας ἠιθέοισι πάλαι ποθέουσιν ὀρέξῃς.
ῥίζας δ' ἐν θοίνῃσιν ἀφεψήσας προτίθημι.
κυάμου λέψας κολοκάσιον ἐντμήξας τε.
ἠὲ καὶ ὄστρεα τόσσα βυθοὺς ἅ τε βόσκεται ἅλμης νηρῖται στρόμβοι τε πελωριάδες τε μύες τε γλίσχρ' ἁλοσύδνης τέκνα καὶ αὐτῆς φωλεὰ πίνης.
κάρδαμ' ἀνάρρινόν τε μελάμφυλλόν τε σίνηπυ.
λείη μὲν κράμβη ὁτὲ δ' ἀγριὰς ἐμπίπτουσα σπειρομέναις πολύφυλλος ἐνηβήσαι πρασιῇσιν ἢ οὔλη  καὶ τύριος ὁθἀμνιτις  πετάλοισιν ἢ ἐπιφοινίσσουσα καὶ αὐχμηρῇσιν ὁμοίη βατραχέη Κύμη τε κακόχροος ἣ μὲν ἔοικε πέλμασιν οἷσι πέδιλα παλίμβολα κασσύουσιν ἣν μάντιν λαχάνοισι παλαιόγονοι ἐνέπουσιν.
Οἰνεὺς δ' ἐν κοίλοισιν ἀποθλίψας δεπάεσσιν οἶνον ἔκλησε.
μῆλον ὃ κόκκυγος καλέουσι.
βουκαῖοι ζεύγεσσιν ἀμορβεύουσιν ὀρήων.
ὄμφακες ἡνίκα χεῖλος ἐπιστύφουσι ποθεῖσαι.
Ἄρτεμις εὐρίνων ἑσμὸν ἄγει σκυλάκων.
ἐπιλίζοντας ὀιστούς Τευθρανίδης ὦ κλῆρον ἀεὶ πατρώιον ἴσχων κέκλυθι μηδ' ἄμνηστον ἀπ' οὔατος ὕμνον ἐρύξῃς Ἄτταλ' ἐπεί σεο ῥίζαν ἐπέκλυον Ἡρακλῆος ἐξέτι Λυσιδίκης τε περίφρονος ἣν Πελοπηίς Ἱπποδάμη ἐφύτευσεν ὅτ' Ἀπίδος ἤρατο τιμήν.
Εὐπυλίδας Ἐράτων Χαῖρις Λύκος Ἆγις Ἀλέξων ἓξ Ἰφικρατίδα παῖδες ἀπωλόμεθα Μεσσάνας ὑπὸ τεῖχος· ὁ δ' ἕβδομος ἄμμε Γύλιππος ἐν πυρὶ θεὶς μεγάλαν ἦλθε φέρων σποδιάν Σπάρτᾳ μὲν μέγα κῦδος Ἀλεξίππᾳ δὲ μέγ' ἄχθος ματρί· τὸ δ' ἓν πάντων καὶ καλὸν ἐντάφιον.
ἠρία τ' εἰς Ἀίδαο κατοιχομένου Κορύθοιο ὅν τε καὶ ἁρπακτοῖσιν ὑποδμηθεῖς' ὑμεναίοις Τυνδαρὶς αἴν' ἀχέουσα κακὸν γόνον ἤρατο βούτεω.
δι' αἰπεινήν τε κολώνην Οἰωνοῦ Ῥύπης τε πάγον κατ' Ὀανθίδα λίμνην στείχοντες Ναύπακτον ἐς Ἀμφιδύμην τ' ἐπέλαζον.
αἰνήσεις υἱῆα πολυμνήστοιο Δαμαίου.
ἐυκτιμένην Μαραθῶνα.
αἰγίνεον Εὐρύβατον πανουργότατον.
