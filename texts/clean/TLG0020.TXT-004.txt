Νῦν δὲ γυναικῶν φῦλον ἀείσατε ἡδυέπειαι Μοῦσαι Ὀλυμπιάδες κοῦραι Διὸς αἰγιόχοιο αἳ τότ' ἄρισται ἔσαν μίτρας τ' ἀλλύσαντο  μισγόμεναι θεοῖσιν ξυναὶ γὰρ τότε δαῖτες ἔσαν ξυνοὶ δὲ θόωκοι ἀθανάτοις τε θεοῖσι καταθνητοῖς τ' ἀνθρώποις.
ἣ δ' ὑποκυσαμένη Διὶ γείνατο τερπικεραύνωι υἷε δύω Μάγνητα Μακηδόνα θ' ἱππιοχάρμην οἳ περὶ Πιερίην καὶ Ὄλυμπον δώματ' ἔναιον.
ἀνθρώπων ναίει καί ῥ' ἁλιοι Κῆυξ δ' οὔτεπ παύεται ἀΐσσων ἵεται Ἀλκυόνης ἀλλὰ Διὸς κρυπτὸς πέλεται νόος οὐδέ τις ἀνδρῶν φράσσασθαι δύναται τὴν δ' αὖ Μυρμιδόνος κρατερὸν μένος ἀντιθέοιο Πεισιδίκην ὤπυιε ἣ δ' ἔτεκ' Ἄντιφον υἷα καὶ Ἄκτορα ἣ δὲ Ποσειδάωνος ἐν ἀγκοίνηισι μιγεῖσα Αἰολιομ.
ἶδος ἔχουσαν.
εδρας ὑστατ ἠ' οἷαι κοῦραι τρεῖς οἷαί τε θεαί περικαλλέα ἔργ' εἰδυῖαι Λήδη τ' Ἀλθαίη τε Ὑπερμήστρη τε βοῶπις Αἰτωλ ἣ μὲν Τυνδαρέου θαλερὸν λέχος εἰσαναβᾶσα Λήδη ἐυπλόκαμος ἰκέλη φαέεσσι σελήνης γείνατο Τιμάνδρην τε Κλυταιμήστρην τε βοῶπιν Φυλονόην θ' ἣ εἶδος ἐρήριστ' ἀθανάτηισι.
τὴν                             ἰοχέαιρα θῆκεν δ' ἀθάνατον καὶ ἀγήραον ἤματα πάντα.
γῆμε δ' ἑὸν διὰ κάλλος ἄναξ ἀνδρῶν Ἀγαμέμνων κούρην Τυνδαρέοιο Κλυταιμήστρην κυανῶπιν· ἣ τέκεν Ἰφιμέδην καλλίσφυρον ἐν μεγάροισιν Ἠλέκτρην θ' ἣ εἶδος ἐρήριστ' ἀθανάτηισιν.
Ἰφιμέδην μὲν σφάξαν ἐυκνήμιδες Ἀχαιοὶ βωμῶι ἔπ' Ἀρτέμιδος χρυσηλακάτου κελαδεινῆς ἤματι τῶι ὅτε νηυσὶν ἀνέπλεον Ἴλιον εἴσω ποινὴν τεισόμενοι καλλισφύρου Ἀργειώνης εἴδωλον· αὐτὴν δ' ἐλαφηβόλος ἰοχέαιρα ῥεῖα μάλ' ἐξεσάωσε καὶ ἀμβροσίην ἐρατεινὴν στάξε κατὰ κρῆθεν ἵνα οἱ χρὼς ἔμπεδος εἴη θῆκεν δ' ἀθάνατον καὶ ἀγήραον ἤματα πάντα.
τὴν δὴ νῦν καλέουσιν ἐπὶ χθονὶ φῦλ' ἀνθρώπων Ἄρτεμιν εἰνοδίην πρόπολον κλυτοῦ ἰοχεαίρης.
λοῖσθον δ' ἐν μεγάροισι Κλυταιμήστρη κυανῶπις γείναθ' ὑποδμηθεῖς' Ἀγαμέμνονι δῖον Ὀρέστην ὅς ῥα καὶ ἡβήσας ἀπετείσατο πατροφονῆα κτεῖνε δὲ μητέρα ἣν ὑπερήνορα νηλέι χαλκῶι.
ἀλλ' ὑπ' Ἀπόλλωνος χερσὶν     θ μαρνάμενος Κουρῆσι περὶ Πλευρῶνι μακεδνῆι.
τοὺς δ' ἄλλους Οἰνῆϊ τέκ' Ἀλθαίη κυανῶπις Φηρέα θ' ἱππόδαμον καὶ ἐυμμελίην Ἀγέλαον Τοξέα τε Κλύμενόν τε ἄνακτ' ἀτάλαντον Ἄρηϊ Γόργην τ' ἠύκομον καὶ ἐπίφρονα Δηϊάνειραν ἣ τέχ' ὑποδμηθεῖσα βίηι Ἡρακληείηι Ὕλλον καὶ Γλῆνον καὶ Κτήσιππον καὶ Ὀνείτην· τοὺς τέκε καὶ δείν' ἔρξ' ἐπεὶ ἀάσατο μέγα θυμῶι ὁππότε φάρμακον            ἐπιχρίσασα χιτῶνα δῶκε Λίχηι κήρυκι φέρειν· ὃ δὲ δῶκεν ἄνακτι Ἀμφιτρυωνιάδηι Ἡρακλῆϊ πτολιπόρθωι.
δεξαμένωι δέ οἱ αἶψα τέλος θανάτοιο παρέστη· καὶ θάνε καί ῥ' Ἀΐδαο πολύστονον ἵκετο δῶμα.
νῦν δ' ἤδη θεός ἐστι κακῶν δ' ἐξήλυθε πάντων  ζώει δ' ἔνθά περ ἄλλοι Ὀλύμπια δώματ' ἔχοντες  ἀθάνατος καὶ ἄγηρος ἔχων καλλίσφυρον Ἥβην  παῖδα Διὸς μεγάλοιο καὶ Ἥρης χρυσοπεδίλου·  τὸν πρὶν μέν ῥ' ἤχθηρε θεὰ λευκώλενος Ἥρη  ἔκ τε θεῶν μακάρων ἔκ τε θνητῶν ἀνθρώπων  νῦν δ' ἤδη πεφίληκε τίει δέ μιν ἔξοχον ἄλλων  ἀθανάτων μετά γ' αὐτὸν ἐρισθενέα Κρονίωνα.
λλε πρὸ γάμοιο δάμη   Ἀμφίμαχος κρατερ  ειηις Σπάρτην ἐς καλλιγύναικα· ἥ οἱ ἐγείνατο παῖδα μεγασθενέιο ἠ' οἷαι κοῦραι Πορθάονος ἐξεγένοντο τρεῖς οἷαί τε θεαί περικαλλέα ἔργ' εἰδυῖαι· τάς ποτε Λαοθόη κρείους' Ὑπερηῒς ἀμύμων γείνατο Παρθᾶνος θαλερὸν λέχος εἰσαναβᾶσα Εὐρυθεμίστην τε Στρατονίκην τε Στερόπην τε.
τοῦ δ' υἱεῖς ἐγένοντο Δηΐων τε Κλυτίος τε Τοξεύς τ' ἀντίθεος ἠδ' Ἴφιτος ὄζος Ἄρηος.
βῆ δὲ κατ' Οὐλύμποιο χολούμενος αἶψα δ' ἵκανεν λαοὺς Σαλμωνῆος ἀτασθάλου οἳ τάχ' ἔμελλον πείσεσθ' ἔργ' ἀΐδηλα δι' ὑβριστὴν βασιλῆα· τοὺς δ' ἔβαλεν βροντῆι τε καὶ αἰθαλόεντι κεραυνῶι.
ὣς λαοὺς ἀπετίνεθ' ὑπερβασίην βασιλῆος.
ς παῖδάς τε γυναῖκά τε οἰκῆάς τε  πόλιν καὶ δώματ' ίρρυτα θῆκεν ἀίστως τὸν δὲ λαβὼν ἔρριψ' ἐς Τάρταρον ἠερόεντα ὡς μή τις βροτὸς ἄλλος ἐρίζοι Ζηνὶ ἄνακτι.
τοῦ δ' ἄρα παῖς ἐλέλειπτο φίλη μακάρεσσι θεοῖσι Τυρὼ ἐυπλόκαμος ἰκέλη χρυσῆι Ἀφροδίτηι οὕνεκα νεικείεσκε καὶ ἤρισε Σαλμωνῆϊ συνεχές οὐδ' εἴασκε θεοῖς βροτὸν ἰσοφαρίζειν· τούνεκά μιν ἐσάωσε πατὴρ ἀνδρῶν τε θεῶν τε.
ἐς Κρηθῆος ἀμύμονος ἤγαγεν οἶκον   ἀσπασίως ὑπεδέξατο καί ῥ' ἀτίταλλεν.
αὐτὰρ ἐπεί ῥ' ἥβης πολυηράτου ἐς τέλος ἦλθεν   τῆς γ' ἐράεσκε Ποσειδάων ἐνοσίχθων   φιλότητι θεὸς βροτῶι οὕνεκ' ἄρ' εἶδος πασάων προὔχεσκε γυναικῶν θηλυτεράων.
Ποσειδάων λ τέξεις δ' ἀγλαὰ τέκνα ἐπεὶ οὐκ ἀποφώλιοι εὐναὶ ἀθανάτων· σὺ δὲ τοὺς κομέειν ἀτιταλλέμεναί τε.
ἣ δέ οἱ ἐν μεγάροισιν ἐγείνατο φαίδιμα τέκνα Εὐαγόρην τε καὶ Ἀντιμένην καὶ Ἀλάστορα δῖον Ταῦρόν τ' Ἀστέριόν τε Πυλάονά τε μεγάθυμον Δηΐμαχόν τε καὶ Εὐρύβιον κλειτόν τ' Ἐπίλαον Νέστορά τε Χρομίον τε Περικλύμενόν τ' ἀγέρωχον ὄλβιον ὧι πόρε δῶρα Ποσειδάων ἐνοσίχθων παντοῖ' ἄλλοτε μὲν γὰρ ἐν ὀρνίθεσσι φάνεσκεν αἰετός ἄλλοτε δ' αὖ γινέσκετο θαῦμα ἰδέσθαι μύρμηξ ἄλλοτε δ' αὖτε μελισσέων ἀγλαὰ φῦλα ἄλλοτε δεινὸς ὄφις καὶ ἀμείλιχος· εἶχε δὲ δῶρα παντοῖ' οὐκ ὀνομαστά τά μιν καὶ ἔπειτα δόλωσε βουλῆι Ἀθηναίης· πολέας δ' ἀπόλεσσε καὶ ἄλλους μαρνάμενος Νηλῆος ἀγακλειτοῦ περὶ τεῖχος οὗ πατρός πολέας δὲ μελαίνηι κηρὶ πέλασσε κτείνων.
ἀλλ' ὅτε δή οἱ ἀγάσσατο Παλλὰς Ἀθήνη παῦσεν ἀριστεύοντα· βίην δ' Ἡρακληείην εἷλ' ἄχος ἄτλητον κραδίην ὤλλυντο δὲ λαοί.
ἤτοι ὁ μὲν ζυγοῦ ἄντα βίης Ἡρακληείης ὀμφαλῶι ἑζόμενος μεγάλων ἐπεμαίετο ἔργων φῆ θ' Ἡρακλῆος στήσειν μένος ἱπποδάμοιο· νήπιος οὐδ' ἔδδεισε Διὸς ταλασίφρονα παῖδα αὐτὸν καὶ κλυτὰ τόξα τά οἱ πόρε Φοῖβος Ἀπόλλων.
ὄφρα μὲν οὖν ἔζωε Περικλύμενος θεοειδής οὐκ ἐδύναντο Πύλον πραθέειν μάλα περ μεμαῶτες· ἀλλ' ὅτε δὴ θανάτοιο Περικλύμενον λάβε μοῖρα ἐξαλάπαξε Πύλοιο πόλιν Διὸς ἄλκιμος υἱός κτεῖνε δὲ Νηλῆος ταλασίφρονος υἱέας ἐσθλούς ἕνδεκα δωδέκατος δὲ Γερήνιος ἱππότα Νέστωρ ξεῖνος ἐὼν ἐτύχησε παρ' ἱπποδάμοισι Γερηνοῖς· οὕτω δ' ἐξέφυγεν θάνατον καὶ κῆρα μέλαιναν.
νου οὗ κλέος ες ἀργαλέας· μοῦνος δ' ὑπεδέξατο μάντις ἀμύμων.
καὶ τὸ μὲν ἐξετέλεσσε β δεσμὸν ἀεικὲς ἔχων  μνᾶτο γὰρ αὐτοκασιγνήτωι ἥρωι Βίαντι ἤνυέ θ' ἱμερόεντα γάμον βοῦς ἕλικας καὶ ἄεθλον ἀμύμονα δέξατο κούρην.
ἐγὼ δ' ἐξ ἀγρόθεν ἥκω.
ἐυστέφανος Πολυμήλη.
αιφη ταύτηι δεδ ητα ε οὐρήων α ε μεθ' ἡμιόνους τ  μωνα σενδτο τοι μακάρων εν ελασσωνουν ἀνδρῶν δὲ προὔχεσκε νοήματά τε πραπίδας τε ἀλλ' οὔ πως ἤιδει Ζηνὸς νόον αἰγιόχοιο ὡς οὔ οἱ δοῖεν Γλαύκωι γένος Οὐρανίωνες ἐκ Μήστρης καὶ σπέρμα μετ' ἀνθρώποισι λιπέσθαι.
καὶ τὴν μέν ῥ' ἐδάμασσε Ποσειδάων ἐνοσίχθων τῆλ' ἀπὸ πατρὸς ἑοῖο φέρων ἐπὶ οἴνοπα πόντον ἐν Κόωι ἀμφιρύτηι καίπερ πολύιδριν ἐοῦσαν· ἔνθα τέκ' Εὐρύπυλον πολέων ἡγήτορα λαῶν Κωα γείνατο παῖδα βίην ὑπέροπλον ἔχοντα.
τοῦ δ' υἱεῖς Χάλκων τε καὶ Ἀνταγόρης ἐγένοντο.
τῶι δὲ καὶ ἐξ ἀρχῆς ὀλίγης Διὸς ἄλκιμος υἱὸς ἔπραθεν ἱμερόεντα πόλιν κεράϊξε δὲ κώμας εὐθὺς ἐπεὶ Τροίηθεν ἀνέπλεε νηυσὶ θοῆισι  λαιων ἕνεχ' ἵππων Λαομέδοντος· ἐν Φλέγρηι δὲ Γίγαντας ὑπερφιάλους κατέπεφνε.
Μήστρη δὲ προλιποῦσα Κόων ποτὶ πατρίδα γαῖαν νηῒ θοῆι ἐπέρης' ἱερέων ποτὶ γουνὸν Ἀθηνέων         ἐπεὶ τέκε παῖδα Ποσειδάωνι ἄνακτι.
αἰνόμορον πατέρα ὃν πορσαίνεσκεν.
ἣ δὲ Ποσειδάωνος ἐν ἀγκοίνηισι μιγεῖσα Γλαύκωι ἐν ἀμύμονα Βελλεροφόντην ἔξοχον ἀνθρώπων ἀρετῆι ἐπ' ἀπείρονα γαῖαν.
ργωδ ἵκετο δα κείνωι δη ἐκ θυμοῦ φιλεἈσκληπιοῦ ἐν μεγάροις' ἠ' οἵην ἵπποισι καὶ ἅρμασι κολλητοῖσι Φῶκος ἐυμμελίης             Ἀστερόδειαν ἐκ Φυλάκης κούρην μεγαθύμου Δηϊονῆος· ἣ τέκετο Κρῖσον καὶ ὑπέρθυμον Πανοπῆα νυκτὶ μιῆι τὼ καὶ πρὶν ἰδέειν λαμπρὸν φάος ἠελίοιο μαρνάσθην ἔτι μητρὸς ἐόντ' ἐν γαστέρι κοίληι.
ἐμὴν ἑλικώπιδα κούρην    οι εἰρημένος ἔστω·   Ζεὺς δ' ἄμμ' ἐπιμάρτυρος ἔστω·    ήσεται· εἰ δέ κεν οὗτος νικήσηι καί οἱ δώηι Ζεὺς κῦδος ἀρέσθαι ἄλλοί τ' ἀθάνατοι οἳ Ὀλύμπια δώματ' ἔχουσι    φίλην ἐς πατρίδα γαῖαν·    ὠκυπόδων σθένος ἵππων    κειμήλια· καί νύ κε θυμῶι    α ἀνιηρὸν ἄεθλον.
Ἄργος ἄνυδρον ἐὸν Δανααὶ θέσαν Ἄργος ἔνυδρον.
τρηλιτεααουνε  Ἄβας· ὃ δ' ἄρ' Ἀκρίσιον τέκεθ' υἱόν.
πέρησε δ' ἄρ' ἁλμυρὸν ὕδωρ     Διὸς δμηθεῖσα δόλοισι.
τῆι δὲ μίγη φιλότητι πατὴρ καὶ δῶρον ἔδωκεν ὅρμον χρύσειον τόν ῥ' Ἥφαιστος κλυτοτέχνης    ἰδυίηισιν πραπίδεσσι    πατρὶ φέρων· ὃ δὲ δέξατο δῶρον·    κούρηι Φοίνικος ἀγαυοῦ.
ἔμελλε τανισφύρωι Εὐρωπείηι    πατὴρ ἀνδρῶν τε θεῶν τε    νύμφης πάρα καλλικόμοιο.
ἣ δ' ἄρα παῖδας ἔτικτεν ὑπερμενέϊ Κρονίωνι    πολέων ἡγήτορας ἀνδρῶν Μίνω τε κρείοντα δίκαιόν τε Ῥαδάμανθυν καὶ Σαρπηδόνα δῖον ἀμύμονά τε κρατερόν τε.
πολὺν δ' ἐκρίνατο λαόν.
ἀριστερὰ σήματα φαίνων                       Ζεὺς ἄφθιτα μήδεα εἰδώς.
ν   κακ   ώντ   τχ   αοδ   εσπεηνος   επακερ   τ' ἐπὶ ἔργα καὶ η  Κατουδαίων καὶ Πυγμαίων   ἀπειρεσίων Μελάνων  υ τέκε Γαῖα πελώρ ας τε πανομφαίου Διὸς   ὄφρα θεοῖσιν ὑφειμένοι αν   τῶν μέν τε νόος γλώσσης καθύπερθεν Αἰθίοπάς τε Λίβυς τε ἰδὲ Σκύθας ἱππημολγούς.
Σκύθης μὲν γένεθ' υἱὸς ὑπερμενέος Κρονίωνος·   Μέλανές τε καὶ Αἰθίοπες μεγάθυμοι ἠδὲ Κατουδαῖοι καὶ Πυγμαῖοι ἀμενηνοὶ  κρείοντος Ἐρικτύπου εἰσὶ γενέθλης.
τοὺς πάντας πέρι κύκλωι ἐθύνεον ἀΐσσοντες   ἔθνεα μ Ὑπερβορέων εὐίππων.
φέρβουσα πολυσπερέας πολύφορβος  παρ' Ἠριδανοῖο βαθυρρόου αἰπὰ ῥέεθρα   πρ ἠλέκτροιο.
Ἄτλαντός τ' ὄρος αἰπὺ καὶ Αἴτνην παιπαλόεσσαν   Ὀρτυγίην Λαιστρυγονίην τε γενέθλην.
ὅς τε Ποσειδάωνος ἐρισθενέος γένεθ' υἱός.
τὴν πέρι δὶς πόλεσαν περί τ' ἀμφί τε κυκλώσαντο ἱέμενοι μάρψαι ταὶ δ' ἐκφυγέειν καὶ ἀλύξαι.
ἔνθ' οἵ γ' εὐχέσθην Αἰνηΐωι ὕψι μέδοντι.
σφὶν δ' αὐτοῖς μέγα πῆμα.
ἣ τέκε Τήλεφον Ἀρκασίδην Μυσῶν βασιλῆα μιχθεῖς' ἐν φιλότητι βίηι Ἡρακληείηι εὖτε μεθ' ἵππους στεῖχεν ἀγαυοῦ Λαομέδοντος οἳ  ἄριστοι ἐν Ἀσίδι ἔτραφεν αἴηι·   Δαρδανιδῶν μεγαθύμων φῦλον ἐναιρ   κείνης δέ τε γῆς ἐξήλασε πάσης.
επ κ να καὶ μα Ἠλέκτρη γείναθ' ὑποδμηθεῖσα κελαινεφέϊ Κρονίωνι Δάρδανον Ἠετίωνά τε ὅς ποτε Δήμητρος πολυφόρβης ἐς λέχος ἦλθε.
καὶ τὸν μὲν κατέπεφνε πατὴρ ἀνδρῶν τε θεῶν τε Ἠετίωνα ἄνακτα βαλὼν ἀργῆτι κεραυνῶι οὕνεκα δὴ Δήμητρι μίγη φιλότητι καὶ εὐνῆι.
Ἀλκμάονα ποιμένα λαῶν   υας Καδμηΐδες ἑλκεσίπεπλοι   ἐτέθηπε δέμας εἰσάντα ἰδοῦσα   αας πολυκηδέος Οἰδιπόδαο  αενου κτήνου πολριν   ἥρωες Δαναοὶ θεράποντες Ἄρηος   ι Πολυνείκεϊ ημος    Ζηνὸς πάρα θέσφατα     ἀπ' Ἀλφειοῦ βαθυδίνεω Ἠλεκτρύων ἵπποισι καὶ ἅρμασι κολλητοῖσιν ἤγαγε Λυσιδίκην Πέλοπος περικαλλέα κούρην.
ἥ οἱ γείνατο παῖδας ὁμὸν λέχος εἰσαναβᾶσα Γοργοφόνον θ' ἥρωα καὶ αἰχμητὴν Περι  Νομίον τε Κελαινέα τ' Ἀμφίμαχόν τε Δηΐμαχόν τε καὶ Εὐρύβιον κλειτόν τ' Ἐπίλαον.
ἠ' οἵη προλιποῦσα δόμους καὶ πατρίδα γαῖαν ἤλυθεν ἐς Θήβας μετ' ἀρήιον Ἀμφιτρύωνα Ἀλκμήνη θυγάτηρ λαοσσόου Ἠλεκτρύωνος· ἥ ῥα γυναικῶν φῦλον ἐκαίνυτο θηλυτεράων εἴδεΐ τε μεγέθει τε νόον γε μὲν οὔ τις ἔριζε τάων ἃς θνηταὶ θνητοῖς τέκον εὐνηθεῖσαι.
τῆς καὶ ἀπὸ κρῆθεν βλεφάρων τ' ἄπο κυανεάων τοῖον ἄηθ' οἷόν τε πολυχρύσου Ἀφροδίτης.
ἣ δὲ καὶ ὣς κατὰ θυμὸν ἑὸν τίεσκεν ἀκοίτην ὡς οὔ πώ τις ἔτισε γυναικῶν θηλυτεράων.
ἦ μέν οἱ πατέρ' ἐσθλὸν ἀπέκτανεν ἶφι δαμάσσας χωσάμενος περὶ βουσί· λιπὼν δ' ὅ γε πατρίδα γαῖαν ἐς Θήβας ἱκέτευσε φερεσσακέας Καδμείους.
ἔνθ' ὅ γε δώματ' ἔναιε σὺν αἰδοίηι παρακοίτι νόσφιν ἄτερ φιλότητος ἐφιμέρου· οὐδέ οἱ ἦεν πρὶν λεχέων ἐπιβῆναι ἐυσφύρου Ἠλεκτρυώνης πρίν γε φόνον τείσαιτο κασιγνήτων μεγαθύμων ἧς ἀλόχου μαλερῶι δὲ καταφλέξαι πυρὶ κώμας ἀνδρῶν ἡρώων Ταφίων ἰδὲ Τηλεβοάων.
τὼς γάρ οἱ διέκειτο θεοὶ δ' ἐπιμάρτυροι ἦσαν· τῶν ὅ γ' ὀπίζετο μῆνιν ἐπείγετο δ' ὅττι τάχιστα ἐκτελέσαι μέγα ἔργον ὅ οἱ Διόθεν θέμις ἦεν· τῶι δ' ἅμα ἱέμενοι πολέμοιό τε φυλόπιδός τε Βοιωτοὶ πλήξιπποι ὑπὲρ σακέων πνείοντες Λοκροί τ' ἀγχέμαχοι καὶ Φωκῆες μεγάθυμοι ἔσποντ'· ἦρχε δὲ τοῖσιν ἐὺς πάις Ἀλκαίοιο κυδιόων λαοῖσι.
πατὴρ δ' ἀνδρῶν τε θεῶν τε ἄλλην μῆτιν ὕφαινε μετὰ φρεσίν ὥς ῥα θεοῖσιν ἀνδράσι τ' ἀλφηστῆισιν ἀρῆς ἀλκτῆρα φυτεύσαι.
ὦρτο δ' ἀπ' Οὐλύμποιο δόλον φρεσὶ βυσσοδομεύων ἱμείρων φιλότητος ἐυζώνοιο γυναικός ἐννύχιος· τάχα δ' ἷξε Τυφαόνιον· τόθεν αὖτις Φίκιον ἀκρότατον προσεβήσατο μητίετα Ζεύς.
ἔνθα καθεζόμενος φρεσὶ μήδετο θέσκελα ἔργα· αὐτῆι μὲν γὰρ νυκτὶ τανισφύρου Ἠλεκτρυώνης εὐνῆι καὶ φιλότητι μίγη τέλεσεν δ' ἄρ' ἐέλδωρ· αὐτῆι δ' Ἀμφιτρύων λαοσσόος ἀγλαὸς ἥρως ἐκτελέσας μέγα ἔργον ἀφίκετο ὅνδε δόμονδε· οὐδ' ὅ γε πρὶν δμῶας καὶ ποιμένας ἀγροιώτας ὦρτ' ἰέναι πρίν γ' ἧς ἀλόχου ἐπιβήμεναι εὐνῆς τοῖος γὰρ κραδίην πόθος αἴνυτο ποιμένα λαῶν.
ὡς δ' ὅτ' ἀνὴρ ἀσπαστὸν ὑπεκπροφύγηι κακότητα νούσου ὕπ' ἀργαλέης ἢ καὶ κρατεροῦ ὑπὸ δεσμοῦ ὥς ῥα τότ' Ἀμφιτρύων χαλεπὸν πόνον ἐκτολυπεύσας ἀσπασίως τε φίλως τε ἑὸν δόμον εἰσαφίκανεν παννύχιος δ' ἄρ' ἔλεκτο σὺν αἰδοίηι παρακοίτι τερπόμενος δώροισι πολυχρύσου Ἀφροδίτης.
τοσσαύτας δὲ γυναῖκας ἀμύμονα ἔργ' εἰδυίας πάσας χρυσείας φιάλας ἐν χερσὶν ἐχούσας· καί νύ κε δὴ Κάστωρ τε καὶ ὁ κρατερὸς Πολυδεύκης γαμβρὸν ποιήσαντο κατὰ κράτος ἀλλ' Ἀγαμέμνων γαμβρὸς ἐὼν ἐμνᾶτο κασιγνήτωι Μενελάωι.
ἀλλ' οὐκ ἦν ἀπάτης ἔργον παρὰ Τυνδαρίδηισιν.
ἐκ δ' Ἰθάκης ἐμνᾶτο Ὀδυσσῆος ἱερὴ ἴς υἱὸς Λαέρταο πολύκροτα μήδεα εἰδώς.
δῶρα μὲν οὔ ποτ' ἔπεμπε τανισφύρου εἵνεκα κούρης· ἤιδεε γὰρ κατὰ θυμὸν ὅτι ξανθὸς Μενέλαος νικήσει κτήνωι γὰρ Ἀχαιῶν φέρτατος ἦεν· ἀγγελίην δ' αἰεὶ Λακεδαίμονάδε προΐαλλεν Κάστορί θ' ἱπποδάμωι καὶ ἀεθλοφόρωι Πολυδεύκει.
ἀγγελίην δ' αἰεὶ Λακεδαίμονάδε προΐαλλεν Κάστορί θ' ἱπποδάμωι καὶ ἀεθλοφόρωι Πολυδεύκει ἱμείρων Ἑλένης πόσις ἔμμεναι ἠυκόμοιο εἶδος οὔ τι ἰδών ἀλλ' ἄλλων μῦθον ἀκούων.
ἐκ δ' ἄρ' Ἀθηνέων μνᾶθ' υἱὸς Πετεῶο Μενεσθεύς πολλὰ δ' ἔεδνα δίδου· κειμήλια γὰρ μάλα πολλὰ ἔκτητο χρυσόν τε λέβητάς τε τρίποδάς τε καλά τά ῥ' ἔνδοθι κεῦθε δόμος Πετεῶο ἄνακτος· οἷς μιν θυμὸς ἀνῆκεν ἐεδνώσασθαι ἄκοιτιν πλεῖστα πορόντ' ἐπεὶ οὔ τιν' ἐέλπετο φέρτερον εἶναι πάντων ἡρώων κτήνεσσί τε δωτίναις τε.
Αἴας δ' ἐκ Σαλαμῖνος ἀμώμητος πολεμιστὴς μνᾶτο· δίδου δ' ἄρα ἕδνα ἐοικότα θαυματὰ ἔργα· οἳ γὰρ ἔχον Τροιζῆνα καὶ ἀγχίαλον Ἐπίδαυρον νῆσόν τ' Αἴγιναν Μάσητά τε κοῦροι Ἀχαιῶν καὶ Μέγαρα σκιόεντα καὶ ὀφρυόεντα Κόρινθον Ἑρμιόνην Ἀσίνην τε παρὲξ ἅλα ναιεταώσας τῶν ἔφατ' εἰλίποδάς τε βόας καὶ ἴφια μῆλα συνελάσας δώσειν· ἐκέκαστο γὰρ ἔγχεϊ μακρῶι.
αὐτὰρ ἀπ' Εὐβοίης Ἐλεφήνωρ ὄρχαμος ἀνδρῶν Χαλκωδοντιάδης μεγαθύμων ἀρχὸς Ἀβάντων μνᾶτο· πολλὰ δὲ δῶρα δίδου· μάλα δ' ἤθελε θυμῶι Ἀργείης Ἑλένης πόσις ἔμμεναι ἠυκόμοιο.
τοὶ δ' ἀπτερέως ἐπίθοντο ἐλπόμενοι τελέειν πάντες γάμον· ἀλλ' ἄρα πάντας Ἀτρείδης νίκησεν ἀρηΐφιλος Μενέλαος πλεῖστα πορών.
Χείρων δ' ἐν Πηλίωι ὑλήεντι Πηλείδην ἐκόμιζε πόδας ταχύν ἔξοχον ἀνδρῶν παῖδ' ἔτ' ἐόντ'· οὐ γάρ μιν ἀρηΐφιλος Μενέλαος νίκης' οὐδέ τις ἄλλος ἐπιχθονίων ἀνθρώπων μνηστεύων Ἑλένην εἴ μιν κίχε παρθένον οὖσαν οἴκαδε νοστήσας ἐκ Πηλίου ὠκὺς Ἀχιλλεύς.
ἀλλ' ἄρα τὴν πρίν γ' ἔσχεν ἀρηΐφιλος Μενέλαος· ἣ τέκεν Ἑρμιόνην καλλίσφυρον ἐν μεγάροισιν ἄελπτον.
πολλὰ δ' ἀπὸ γλωθρῶν δενδρέων ἀμύοντα χαμᾶζε χεύετο καλὰ πέτηλα ῥέεσκε δὲ καρπὸς ἔραζε πνείοντος Βορέαο περιζαμενὲς Διὸς αἴσηι λεσκεν δὲ θάλασσα τρόμεσκε δὲ πάντ' ἀπὸ τοῖο τρύχεσκεν δὲ μένος βρότεον μινύθεσκε δὲ καρπός ὥρηι ἐν εἰαρινῆι ὅτε τ' ἄτριχος οὔρεσι τίκτει γαίης ἐν κευθμῶνι τρίτωι ἔτεϊ τρία τέκνα.
οἳ δή τοι πρῶτοι ζεῦξαν νέας ἀμφιελίσσας πρῶτοι δ' ἱστί' ἔθεν νηὸς πτερὰ ποντοπόροιο.
πολέμωι κεχαρηότας ἠύτε δαιτί.
Φθίην ἐξίκετο μητέρα μήλων πολλὰ κτήματ' ἄγων ἐξ εὐρυχόρου Ἰαωλκοῦ Πηλεὺς Αἰακίδης φίλος ἀθανάτοισι θεοῖσιν.
οἷα Διώνυσος δῶκ' ἀνδράσι χάρμα καὶ ἄχθος.
ὃς δὴ κεῖθι μολὼν θεὸν ἄμβροτον ἐξερεείνηι δῶρα φέρων τ' ἔλθηισι σὺν οἰωνοῖς ἀγαθοῖσιν.
ἣ τέκ' Ἀρισταίχμην τε καὶ Εὐαίχμην ῥοδόπηχυν.
τὰς δ' αὖ Βουτίδαι                 ἀγάγοντο Κήϋκος ποτὶ δῶμα φιλοπτολέμου βασιλῆος· ἤτοι Πουλυκόων μὲν Ἀρισταίχμην τανύπεπλον ἤγαγεθ' ἵπποισίν τε καὶ ἅρμασι κολλητοῖσιν.
ἣ δέ οἱ ἐν μεγάροις θεοείκελα γείνατο τέκνα Δηΐμαχον Στέφανόν τε τὴν δὲ Πολυκρείων θαλερὴν ποιήσατ' ἄκοιτιν Εὐαίχμην ἣ εἴδει ἐκαίνυτο φῦλα γυναικῶν.
Ἱππότην δέ οἱ υἱὸν ἐνὶ μεγάροισιν ἔτικτε Θηρώ τ' εὐειδέα ἰκέλην φαέεσσι σελήνης.
ἐν δαιτὶ καὶ εἰλαπίνηι τεθαλυίηι τέρπεσθαι μύθοισιν ἐπὴν δαιτὸς κορέσωνται.
οἴην μὲν μοῖραν δέκα μοιρέων τέρπεται ἀνήρ τὰς δὲ δέκ' ἐμπίπλησι γυνὴ τέρπουσα νόημα.
ὣς φάτο καί σφιν ἀριθμὸς ἐτήτυμος εἴδετο μέτρου.
ὀλέσαι με βίηφί τε δουρί τε μακρῶι ἀλλά με Μοῖρ' ὀλοὴ καὶ Λητοῦς ὤλεσεν υἱός.
ενωευδε ἀγαυὴν Φερσεφόνειαν ας φασαι Δία τερπικέραυνον ἀθανάτων τε νόμοις ἵνα ἑδνώσειεν ἄκοιτιν  ἐκείνους φασὶ κασιγνήτας μεγεις μνηστεύειν γαμέειν δὲ φίλων ἀπάνευθε τοκήων αι ἐκ μακάρων γάμον ὄρνυται ἑδνώσασθαι αὐτοκασιγνήτην ὁμοπάτριον· ἐγγυτέρω γάρ φής' εἶναι γεγαὼς αὐτὸς μεγάλου Ἀΐδαο Φερσεφόνηι κούρηι Δημήτερος ἠυκόμοιο· αὐτὸς μὲν γάρ φησι κασίγνητος καὶ ὄπατρος  εν Ἀΐδην δὲ φίλον πάτρωα τετύχθαι· τοῦ δ' ἕνεκεν φάτο βῆμεν ὑπὸ ζόφον ἠερόεντα.
ἔνθά ποτ' ἔσται ἐμὸν ψυκτήριον ὄρχαμε λαῶν.
Εἰ μὲν δώσετε μισθὸν ἀοιδῆς ὦ κεραμῆες δεῦρ' ἄγ' Ἀθηναίη καὶ ὑπέρσχεθε χεῖρα καμίνου εὖ δὲ μελανθεῖεν κότυλοι καὶ πάντα κάναστρα φρυχθῆναί τε καλῶς καὶ τιμῆς ὦνον ἀρέσθαι πολλὰ μὲν εἰν ἀγορῆι πωλεύμενα πολλὰ δ' ἀγυιαῖς πολλὰ δὲ κερδῆναι ἡμῖν δὲ δὴ ὥς σφι νοῆσαι.
ἢν δ' ἐπ' ἀναιδείην τρεφθέντες ψεύδε' ἄρησθε συγκαλέω δἤπειτα καμίνων δηλητῆρας Σύντριβ' ὁμῶς Σμάραγόν τε καὶ Ἄσβολον ἠδὲ Σαβάκτην Ὠμόδαμόν θ' ὃς τῆιδε τέχνηι κακὰ πολλὰ πορίζει· πεῖθε πυραίθουσαν καὶ δώματα σὺν δὲ κάμινος πᾶσα κυκηθείη κεραμέων μέγα κωκυσάντων.
ὡς γνάθος ἱππείη βρύκει βρύκοι δὲ κάμινος πάντ' ἔντοσθ' αὐτῆς κεραμήϊα λεπτὰ ποιοῦσα.
δεῦρο καὶ Ἠελίου θύγατερ πολυφάρμακε Κίρκη ἄγρια φάρμακα βάλλε κάκου δ' αὐτούς τε καὶ ἔργα· δεῦρο δὲ καὶ Χείρων ἀγέτω πολέας Κενταύρους οἵ θ' Ἡρακλῆος χεῖρας φύγον οἵ τ' ἀπόλοντο· τύπτοιεν τάδε ἔργα κακῶς πίπτοι δὲ κάμινος αὐτοὶ δ' οἰμώζοντες ὁρώιατο ἔργα πονηρά· γηθήσω δ' ὁρόων αὐτῶν κακοδαίμονα τέχνην.
ὃς δέ χ' ὑπερκύψηι περὶ τούτου πᾶν τὸ πρόσωπον φλεχθείη ὡς πάντες ἐπίστωντ' αἴσιμα ῥέζειν.
μάντις δ' οὐδ' εἷς ἐστιν ἐπιχθονίων ἀνθρώπων ὅστις ἂν εἰδείη Ζηνὸς νόον αἰγιόχοιο.
πρωῒ μάλ' ἠΐθεον.
Λ   οὐκέτι δὴ βαίνουσι λαροῖς ποσίν.
Ω   ὤπτησαν μὲν πρῶτα περιφραδέως δ' ἐρύσαντο.
ἐκ ταύτης ἔριδος ἣ μὲν τέκε φαίδιμον υἱὸν Ἥφαιστον τέχνηισιν ἄνευ Διὸς αἰγιόχοιο ἐκ πάντων παλάμηισι κεκασμένον Οὐρανιώνων· αὐτὰρ ὅ γ' Ὠκεανοῦ καὶ Τηθύος ἠυκόμοιο κούρηι νόσφ' Ἥρης παρελέξατο καλλιπαρήου ἐξαπαφὼν Μῆτιν καίπερ πολύιδριν ἐοῦσαν· συμμάρψας δ' ὅ γε χερσὶν ἑὴν ἐγκάτθετο νηδύν δείσας μὴ τέξηι κρατερώτερον ἄλλο κεραυνοῦ· τούνεκά μιν Κρονίδης ὑψίζυγος αἰθέρι ναίων κάππιεν ἐξαπίνης.
ἣ δ' αὐτίκα Παλλάδ' Ἀθήνην κύσατο· τὴν μὲν ἔτικτε πατὴρ ἀνδρῶν τε θεῶν τε πὰρ κορυφήν Τρίτωνος ἐπ' ὄχθηισιν ποταμοῖο.
Μῆτις δ' αὖτε Ζηνὸς ὑπὸ σπλάγχνοις λελαθυῖα ἧστο Ἀθηναίης μήτηρ τέκταινα δικαίων πλεῖστα θεῶν εἰδυῖα καταθνητῶν τ' ἀνθρώπων.
ἄμφακες μὲν πρῶτον στόμα καὶ κριται αντα καὶ θιοην γναθμὸν ὃν ηὐδάξαντο δυσείμονες ἰχθυβολῆες οἷς ὁ ταριχόπλεως ἅδε Βόσπορος οἵ θ' ὑπόγαστρα τμήγοντες τετράγωνα ταρίχια τεκταίνονται.
ναὶ μὴν οὐκ ἀκλεὲς θνητοῖς γένος ὀξυρρύγχου ὃν καὶ ὅλον καὶ τμητὸν Ἀλεξανδρεῖς ἐκόμισσαν.
θύννων δ' ὡραίων Βυζάντιον ἔπλετο μήτηρ καὶ σκόμβρων κυβίων τε καὶ εὐχόρτου λικιβάττεω· καὶ Πάριον κολιῶν κυδρὴ τροφὸς ἔσκε πολίχνη· Ἰόνιον δ' ἀνὰ κῦμα φέρων Γαδειρόθεν ἄξει Βρέττιος ἢ Καμπανὸς ἢ ἐξ ἀγαθοῖο Τάραντος ὀρκύνοιο τρίγωνα τά τ' ἐν στάμνοισι τεθέντα ἀμφαλλὰξ δείπνοισιν ἐνὶ πρώτοισιν ὀπηδεῖ.
ὃς δ' ἄλλωι κακὰ τεύχει ἑῶι κακὸν ἥπατι τεύχει.
θνητὸς πεφυκὼς τὰ ὀπίσω πειρῶ βλέπειν.
