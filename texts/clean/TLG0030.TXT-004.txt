ΚΑΤΑ ΦΙΛΛΙΠΠΙΔΟΥ.
τοιγαροῦν καὶ παρ' ἡμῖν καὶ παρὰ τοῖς ἄλλοις πᾶσιν τῶν μεγίστων δωρεῶν ἔτυχεν δικαίωσ γὰρ ὡς ὑπὸ  πο εριας ει νου το οὐδεμιᾷ πόλει δύναμιν ας ἀνάγκηι τῶν ἐπιθυμιῶν ἐφ' ἑκάστωι σίαις ὀνειδεινν δεῖ χάριν ἡμᾶς ἀποδιδόναι Ἀλεξάνδρωι διὰ τοὺς τελευτήσαντας ἐγὼ δὲ οἶμαι  ἐκεῖνος.
ἔπειθ' οὗτοι ἐπεμβαίνουσιν τῶι δήμωι ἐν ταῖς ἀτυχίαις.
διόπερ καὶ πολὺ μᾶλλον ἄξιοί εἰσιν μισεῖσθαι.
ὥσπερ γὰρ τὰ σώματα πλείστης ἐπιμελείας ἐν ταῖς ἀρρωστίαις δεῖται οὕτως καὶ αἱ πόλεις πλείστης θεραπείας ἐν ταῖς ἀτυχίαις δέονται.
μόνοις δὲ τούτοις το  δημοκρατία ἀλλὰ περὶ ρει Φιλιππ καὶ ἐστρατεύσατο ἐπὶ τὴν χώραν τοῦτο δ Φίλιππος  ἐστρατεύσατο ἐφ' ἡμᾶς καὶ τοὺς συμμάχους  ἀκριβῶς γε δ  ου νιν του τοις ουδι ο θρ τοθ γυναι ομη οντ γιν δίδωσιν ἕκαστος αὐτῶν ὁ μὲν ἐν Θήβαις ὁ δ' ἐν Τανάγραι ὁ δ' ἐν τῆι ἐλευθερτατα τῶν των.
η κρατησαν ον τὴν τες.
καὶ φανερὸν ποιοῦσιν ὅτι οὐδὲ τότε φίλοι ὄντες Λακεδαιμονίων ὑπὲρ ἐκείνων ἔλεγον ἀλλὰ τὴν πόλιν μισοῦντες καὶ τοὺς ἰσχύοντας ἀεὶ καθ' ὑμῶν θεραπεύοντες.
ἐπεὶ δὲ νῦν ἡ ἐκείνων δύναμις εἰς τοῦτον μετέστη τότε δὴ κολακεύειν προείλοντο καὶ Δημοκράτης αὐτοῖς ὁ Ἀφιδναῖος ἀεὶ παρακαθήμενος καὶ ον ἱστὰς γελωτοποιεῖ ἐπὶ τοῖς τῆς πόλεως ἀτυχήμασιν καὶ λοιδορεῖθ' ὑμῖν μεθ' ἡμέραν ἐν τῆι ἀγορᾶι εἰς ἑσπέραν δὲ δειπνήσων ὡς ὑμᾶς ἔρχεται.
καίτοι ὦ Δημόκρατες μόνωι σοὶ οὐκ ἔνι λέγειν περὶ τοῦ δήμου φλαῦρον οὐδέν.
ἔπειθ' ὅτι ἐν νόμωι γράψας ὁ δῆμος ἀπεῖπεν μήτε λέγειν ἐξεῖναι μηδενὶ κακῶς Ἁρμόδιον καὶ Ἀριστογείτονα μήτ' ἆισαι ἐπὶ τὰ κακίονα.
ᾗ καὶ δεινόν ἐστιν εἰ τοὺς μὲν σοὺς προγόνους ὁ δῆμος οὐδὲ μεθυσθέντι ᾤετο δεῖν ἐξεῖναι κακῶς εἰπεῖν σὺ δὲ νήφων τὸν δῆμον κακῶς λέγεις.
Βραχέα δ' ἔτι πρὸς ὑμᾶς εἰπὼν ὦ ἄνδρες δικασταὶ καὶ ἀναλογισάμενος καταβήσομαι.
γραφὴ παρανόμων ἐστίν ὑπὲρ ἧς τὴν ψῆφον μέλλετε φέρειν τὸ δὲ ψήφισμα τὸ κρινόμενον ἔπαινος προέδρων.
ὅτι δὲ προσήκει τοὺς προέδρους κατὰ τοὺς νόμους προεδρεύειν οὗτοι δὲ παρὰ τοὺς νόμους προηδρεύκασιν αὐτῶν τῶν νόμων ἠκούετε ἀναγιγνωσκομένων.
τὸ λοιπὸν ἤδη ἐστὶν παρ' ὑμῖν· δείξετε γὰρ πότερα τοὺς παράνομα γράφοντας τιμωρήσεσθε ἢ τὰς τοῖς εὐεργέταις ἀποδεδειγμένας τιμάς ταύτας δώσετε τοῖς ἐναντία τοῖς νόμοις προεδρεύουσιν καὶ ταῦτα ὀμωμοκότες κατὰ τοὺς νόμους ψηφιεῖσθαι.
ἀλλὰ μὴν οὐδ' ἐξαπατηθῆναι ὑμῖν ἔνεστιν ὑπὸ τοῦ λόγου αὐτῶν ἂν φῶσιν ἀναγκαῖα εἶναι τῶι δήμωι τὰ περὶ τῶν ἐπαίνων ψηφίζεσθαι· τοὺς γὰρ προέδρους οὐκ ἔνεστιν εἰπεῖν ὡς ἀνάγκη τις ἦν στεφανῶσαι.
πρὸς δὲ τούτοις αὐτὸς ὑμῖν οὗτος ῥαιδίαν πεποίηκεν τὴν γνῶσιν· ἔγραψεν γὰρ ὧν ἕνεκα ἐστεφάνωσεν τοὺς προέδρους δικαιοσύνης τε τῆς εἰς τὸν δῆμον τὸν Ἀθηναίων καὶ διότι κατὰ τοὺς νόμους προηδρεύκασιν.
ἐπὶ δὴ ταῦτ' ἄγετ' αὐτὸν ἀπολογησόμενον καὶ σὺ ὦ Φιλιππίδη δείξας ἀληθῆ εἶναι τὰ περὶ τῶν προέδρων ἃ ὑπέθου ἐν τῷ ψηφίσματι ἀπόφευγε.
εἰ δ' οἴει κορδακίζων καὶ γελωτοποιῶν ὅπερ ποιεῖν εἴωθας ἐπὶ τῶν δικαστηρίων ἀποφεύξεσθαι εὐήθης εἶ ἢ παρὰ τούτοις συγγνώμην ἢ ἔλεόν τινα παρὰ τὸ δίκαιον ὑπάρχειν.
πολλοῦ γε δεῖ· οὐ γὰρ ἀπέθου σαυτῶι εὔνοιαν παρὰ τῶι δήμωι ἀλλ' ἑτέρωθι οὐδὲ τοὺς σῶσαί σε δυναμένους ὤιου δεῖν κολακεύειν ἀλλὰ τοὺς τῶι δήμωι φοβεροὺς ὄντας.
καὶ ἓν μὲν σῶμα ἀθάνατον ὑπείληφας ἔσεσθαι πόλεως δὲ τηλικαύτης θάνατον κατέγνως οὐδ' ἐκεῖνο συνιδών ὅτι τῶν μὲν τυράννων οὐδεὶς πώποτε τελευτήσας ἀνεβίωσεν πόλεις δὲ πολλαὶ ἄρδην ἀναιρεθεῖσαι πάλιν ἴσχυσαν.
οὐδὲ τὰ ἐπὶ τῶν τριάκοντα ἐλογίσασθε οὐδ' ὡς καὶ τῶν ἐπιστρατευσάντων καὶ τῶν ἔνδοθεν συνεπιθεμένων αὐτῆι περιεγένετο ἀλλὰ φανεροὶ ἐγένεσθε καιροφυλακοῦντες τὴν πόλιν εἴ ποτε δοθήσεται ἐξουσία λέγειν τι ἢ πράττειν κατὰ τοῦ δήμου.
ὅτε γὰρ ἡ πόλις ὑπὸ τῶν ἄλλων ᾠκτίρετο διὰ τὰ συμβάντα τόθ' ὑφ' ὑμῶν ἐξυβρίζετο.
καίτοι οὗτοι μὲν τὴν Ἑλλάδα σῴζειν προελόμενοι ἀνάξια τῶν φρονημάτων ἔπασχον σὺ δὲ τὴν πόλιν εἰς τὰς ἐσχάτας αἰσχύνας ἀδίκως καθιστὰς νυνὶ δικαίως τιμωρίας τεύξῃ.
ἀλλ' ὅτι χρηστός; ἀλλὰ δὶς αὐτοῦ ἀδικίαν κατέγνωτε.
ναί ἀλλὰ χρήσιμος.
ἀλλ' εἰ χρήσεσθε τῷ ὑφ' ὑμῶν ὁμολογουμένως πονηρῶι κριθέντι ἢ κρίνειν κακῶς δόξετε ἢ πονηρῶν ἀνθρώπων ἐπιθυμεῖν.
οὐκοῦν οὐκ ἄξιον τὰ τούτου ἀδικήματα αὐτοὺς ἀναδέχεσθαι ἀλλὰ τιμωρεῖσθαι τὸν ἀδικοῦντα.
καὶ ἂν ἄρα λέγῃ τις ἀναβὰς ὡς δὶς ἥλωκεν πρότερον παρανόμων καὶ διὰ τοῦτο φῇ δεῖν ὑμᾶς ἀποψηφίσασθαι τοὐναντίον ποιεῖτε κατ' ἀμφότερα.
πρῶτον μέν ὅτι εὐτύχημά ἐστιν τὸν ὁμολογουμένως τὰ παράνομα γράφοντα τὸ τρίτον κρινόμενον λαβεῖν· οὐ γὰρ ὥσπερ ἀγαθοῦ τινος φείδεσθαι προσήκει τούτου ἀλλὰ τὴν ταχίστην ἀπηλλάχθαι ὅς γε τοῦ τρόπου δὶς ἤδη ἐν ὑμῖν βάσανον δέδωκεν.
ἔπειτα δὲ ὥσπερ τοῖς τῶν ψευδομαρτυρίων δὶς ἡλωκόσιν δεδώκατε ὑμεῖς τὸ τρίτον μὴ μαρτυρεῖν μηδ' οἷς ἂν παραγένωνται ἵνα μηδενὶ τῶν πολιτῶν ᾖ τὸ ὑμέτερον πλῆθος αἴτιον τοῦ ἠτιμῶσθαι ἀλλ' αὐτὸς αὑτῶι ἂν μὴ παύηται τὰ ψεύδη μαρτυρῶν οὕτω καὶ τοῖς ἡλωκόσι παρανόμων ἔξεστιν μηκέτι γράφειν εἰ δὲ μή δῆλόν ἐστιν ὅτι ἰδίου τινὸς ἕνεκα τοῦτο ποιοῦσιν· ὥστε οὐκ οἴκτου οἱ τοιοῦτοι ἄξιοί εἰσιν ἀλλὰ τιμωρίας.
Ἵνα δὲ μὴ προθέμενος πρὸς ἀμφορέα ὕδατος εἰπεῖν μακρολογῶ ὁ μὲν γραμματεὺς ὑμῖν ἀναγνώσεται τὴν γραφὴν πάλιν ὑμεῖς δὲ τῶν τε κατηγορημένων μεμνημένοι καὶ τῶν νόμων ἀκούσαντες ἀναγιγνωσκομένων τά τε δίκαια καὶ τὰ συμφέροντα ὑμῖν αὐτοῖς ψηφίζεσθε.
