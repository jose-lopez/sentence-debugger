εοις ἥξεισπἀθύρματα ἃ σὰς ὀδυρμῶν ἐκγαληνιεῖ φρένας.
τί τῶνδε μελάθρων δεόμενοι προσήλθετον;  στέγης κεχρήμεθ' ἐντὸς ἀχθῆναι γύναι εἰ δυνατὸν ἡμῖν νύκτ' ἐναυλίσαι μίαν.
ἀδέσποτος μὲν οἶκος ἀρσένων κυρεῖ.
ος ἰδέσθαι  χον ὡς ἐνόπτρου οφαῆ τιν' αὐγὰν  αὔξημα τὸ σὸν  μνήσωμαι τέκνον εὐωποῖς ἢ θεραπείαις.
ἰδοὺ κτύπος ὅδε κορτάλων.
οὐ τάδε πήνας οὐ τάδε κερκίδος ἱστοτόνου παραμύθια Λήμνια Μοῦσα θέλει με κρέκειν ὅ τι δ' εἰς ὕπνον ἢ χάριν ἢ θεραπεύματα πρόσφορα παιδὶ πρέπει νεαρῷ τάδε μελῳδὸς αὐδῶ.
Θρᾳκίαν σμενης ὀρούσας ἐπ' οἶδμα γαληνείας πρυμνήσι' ἀνάψαι τὸν ἁ τοῦ ποταμοῖο παρθένος Αἴγιν' ἐτέκνωσε Πηλέα μέσῳ δὲ παρ' ἱστῷ Ἀσιάδ' ἔλεγον ἰήιον Θρῇσς' ἐβόα κίθαρις Ὀρφέως μακροπόλων πιτύλων ἐρέτῃσι κελεύσματα μελπομένα τότε μὲν ταχύπλουν τότε δ' εἰλατίνας ἀνάπαυμα πλάτας.
τάδε μοι τάδε θυμὸς ἰδεῖν ἵεται Δαναῶν δὲ πόνους ἕτερος ἀναβοάτω.
παρὰ σοφῶν ἔκλυον λόγους πρότερον ὡς ἐπὶ κυμάτων πόλιν καὶ πατρίους δόμους Φοινίκας Τυρία παῖς Εὐρώπα λιποῦς' ἐπέβα Διοτρόφον Κρήταν ἱερὰν Κουρήτων τροφὸν ἀνδρῶν ἃ τέκνων ἀρότοισιν τρισσοῖς ἔλιπεν κράτος χώρας τ' ὄλβιον ἀρχάν.
Ἀργείαν θ' ἑτέραν κλύω λέκτρῳ βασίλειαν Ἰὼ πάτρας ἀμφὶς ἀμεῖψαι κερασφόρον ἄταν.
ῥυτὸν λαβεῖν χρῄζοιμ' ἂν ἐν κρωσσοῖς ὕδωρ χέρνιβα θεοῖσιν ὅδιον ὡς χεαίμεθα.
στατῶν γὰρ ὑδάτων νάματ' οὐ διειπετῆ στρατοῦ δὲ πλήθει πάντα συνταράσσεται.
ἡμεῖς θα πρὸς Κάδμου πύλας.
εὐτυχῶς γύναι.
φυγάδα Πολυνείκη πάτρας.
φ μέγεθος αδαβδ οὐ γὰρ εμμεν  ἰώ μοι Χο.
οὔκουν ἄπειρός γ' ὦ τάλαινα συμφορῶν.
ἔγνωκα κἀγὼ τοῦτο καὶ φυλάξομαι.
φυλάσσεται γῆ φρουρίοισιν ἐν κύκλῳ.
νικᾷς· ἐῶ δὴ τοῦτό γ'· ἀλλ' ἀπέρχομαι.
σκόπει φίλας γὰρ τάσδε συμβούλους ἔχεις.
δούλους ἄγειν.
κακοῖς τὸ κέρδος τῆς δίκης ὑπέρτερον Ὑψ.
ὡς τοῦ θανεῖν μὲν οὕνεκ' οὐ μέγα στένω εἰ δὲ κτανεῖν τὸ τέκνον οὐκ ὀρθῶς δοκῶ τοὐμὸν τιθήνημ' ὃν ἐπ' ἐμαῖσιν ἀγκάλαις πλὴν οὐ τεκοῦσα τἄλλα γ' ὡς ἐμὸν τέκνον στέργους' ἔφερβον ὠφέλημ' ἐμοὶ μέγα.
ὦ πρῷρα καὶ λευκαῖνον ἐξ ἅλμης ὕδωρ Ἀργοῦς ἰὼ παῖδ' ὡς ἀπόλλυμαι κακῶς.
ὦ μάντι πατρὸς Οἰκλέους θανούμεθα.
ἄρηξον ἐλθέ μή μ' ἴδῃς ὑπ' αἰτίας αἰσχρᾶς θανοῦσαν διὰ σὲ γὰρ διόλλυμαι.
ἔλθ' οἶσθα γὰρ δὴ τἀμά καὶ σὲ μάρτυρα σαφέστατον δέξαιτ' ἂν ἥδ' ἐμῶν κακῶν.
ἄγετε φίλων γὰρ οὐδέν' εἰσορῶ πέλας ὅστις με σώσει· κενὰ δ' ἐπῃδέσθην ἄρα.
ἐπίσχες ὦ πέμπουσα τήνδ' ἐπὶ σφαγάς δόμων ἄνασσα· τῷ γὰρ εὐπρεπεῖ ς' ἰδὼν τοὐλευθερόν σοι προστίθημι τῇ φύσει.
ὦ πρός σε γονάτων ἱκέτις Ἀμφιαρέω πίτνω καὶ πρὸς γενείου τῆς τ' Ἀπόλλωνος τέχνης καιρὸν γὰρ ἥκεις τοῖς ἐμοῖσιν ἐν κακοῖς ῥῦσαί με· διὰ γὰρ σὴν ἀπόλλυμαι χάριν.
μέλλω τε θνῄσκειν δεσμίαν τέ μ' εἰσορᾷς πρὸς σοῖσι γόνασιν ἣ τόθ' εἱπόμην ξένοις· ὅσια δὲ πράξεις ὅσιος ὤν· προδοὺς δέ με ὄνειδος Ἀργείοισιν Ἕλλησίν τ' ἔσῃ.
ἀλλ' ὦ δι' ἁγνῶν ἐμπύρων λεύσσων τύχας Δαναοῖσιν εἰπὲ τῇδε συμφορὰν τέκνου παρὼν γὰρ οἶσθα· φησὶ δ' ἥδ' ἑκουσίως κτανεῖν με παῖδα κἀπιβουλεῦσαι δόμοις.
εἰδὼς ἀφῖγμαι τὴν τύχην θ' ὑπειδόμην τὴν σὴν ἃ πείσῃ τ' ἐκπεπνευκότος τέκνου ἥκω δ' ἀρήξων συμφοραῖσι ταῖσι σαῖς τὸ μὲν βίαιον οὐκ ἔχων τὸ δ' εὐσεβές.
αἰσχρὸν γὰρ εὖ μὲν ἐξεπίστασθαι παθεῖν δρᾶσαι δὲ μηδὲν εὖ παθόντα πρὸς σέθεν.
πρῶτον μὲν οὖν σὸν δεῖξον ὦ ξένη κάρα· σῶφρον γὰρ ὄμμα τοὐμὸν Ἑλλήνων λόγος πολὺς διήκει· καὶ πέφυχ' οὕτως γύναι κοσμεῖν τ' ἐμαυτὸν καὶ τὰ διαφέρονθ' ὁρᾶν.
ἔπειτ' ἄκουσον τοῦ τάχους δὲ τοῦδ' ἄνες· εἰς μὲν γὰρ ἄλλο πᾶν ἁμαρτάνειν χρεών ψυχὴν δ' ἐς ἀνδρὸς ἢ γυναικὸς οὐ καλόν.
ὦ ξένε πρὸς Ἄργει πλησίαν ναίων χθόνα πάντων ἀκούους' οἶδά ς' ὄντα σώφρονα· οὐ γάρ ποτ' εἰς τόδ' ὄμμ' ἂν ἔβλεψας παρών.
νῦν δ' εἴ τι βούλῃ καὶ κλύειν σέθεν θέλω καί ς' ἐκδιδάσκειν· οὐκ ἀνάξιος γὰρ εἶ.
γύναι τὸ τῆσδε τῆς ταλαιπώρου κακὸν ἀγρίως φέρουσάν ς' ἤπιον θέσθαι θέλω οὐ τήνδε μᾶλλον ἢ τὸ τῆς δίκης ὁρῶν.
αἰσχύνομαι δὲ Φοῖβον οὗ δι' ἐμπύρων τέχνην ἐπασκῶ ψεῦδος εἴ τι λέξομεν.
ταύτην ἐγὼ 'ξέπεισα κρηναῖον γάνος δεῖξαι δι' ἁγνῶν ῥευμάτων ὅπως λάβω στρατιᾶς πρόθυμ' Ἀργεῖον ὡς δ    υσιν  παῖς με ασα μεν ἡμεῖς δὲ  αι θελ δράκων ας ἠκόντις' ἁ καί νιν δρομ εἵλιξεν ἀμφὶ ἡμεῖς δ' ἰδόντες ἐγὼ δ' ἐτόξευς' ἀρχὴ γὰρ ἡμῖν  Ἀρχέμορος ε σύ τ' οὐχὶ σαυτη ὄρνιθα δ' Ἀργείοισι καὶ μὴ στολ ἀλλουχ πολλοὶ δ Κάδμου  νόστου κυρης Ἄδραστος ἥξει τ' Ἄργος ἑπτὰ στρατηγ τὰ μὲν γενόμενα ἃ δ' αὖ παραινῶ ταῦτά μοι δέξαι γύναι.
ἔφυ μὲν οὐδεὶς ὅστις οὐ πονεῖ βροτῶν θάπτει τε τέκνα χἄτερα κτᾶται νέα αὐτός τε θνῄσκει· καὶ τάδ' ἄχθονται βροτοὶ εἰς γῆν φέροντες γῆν.
τέκνα τ' ἀνὰ μίαν ὁδὸν ἀνάπαλιν ἐτρόχασεν ἐπὶ φόβον ἐπὶ  χάριν ἑλίξας χρόνῳ δ' ἐξέλαμψεν εὐάμερος.
τὴν μὲν παρ' ἡμῶν ὦ γύναι φέρῃ χάριν ἐπεὶ δ' ἐμοὶ πρόθυμος ἦσθ' ὅτ' ἠντόμην ἀπέδωκα κἀγὼ σοὶ πρόθυμ' ἐς παῖδε σώ.
σῴζου δὲ δὴ σύ σφὼ δὲ τήνδε μητέρα καὶ χαίρεθ'· ἡμεῖς δ' ὥσπερ ὡρμήμεσθα δή στράτευμ' ἄγοντες ἥξομεν Θήβας ἔπι.
εὐδαιμονοίης ἄξιος γάρ ὦ ξένε.
εὐδαιμονοίης δῆτα· τῶν δὲ σῶν κακῶν τάλαινα μῆτερ θεῶν τις ὡς ἄπληστος ἦν.
αἰαῖ φυγὰς ἐμέθεν ἃς ἔφυγον ὦ τέκνον εἰ μάθοις Λήμνου ποντίας πολιὸν ὅτι πατέρος οὐκ ἔτεμον κάρα.
σὺ δ' ἐξέκλεψας πῶς πόδ' ὥστε μὴ θανεῖν;    ἀκτὰς βαρυβρόμους ἱκόμαν ἐπί τ' οἶδμα θαλάσσιον ὀρνίθων ἔρημον κοίταν.
οἴμοι κακῶν σῶν.
μὴ στέν' ἐπ' εὐτυχίαισιν.
Ἀργώ με καὶ τόνδ' ἤγαγ' εἰς Κόλχων πόλιν.
ἀπομαστίδιόν γ' ἐμῶν στέρνων.
ἐπεὶ δ' Ἰάσων ἔθαν' ἐμός μῆτερ πατήρ    οἴμοι κακὰ λέγεις δάκρυά τ' ὄμμασιν τέκνον ἐμοῖς δίδως.
Ὀρφεύς με καὶ τόνδ' ἤγαγ' εἰς Θρᾴκης τόπον.
μοῦσάν με κιθάρας Ἀσιάδος διδάσκεται τοῦτον δ' ἐς Ἄρεως ὅπλ' ἐκόσμησεν μάχης.
ἦ γὰρ σέσωσται;        Βακχίου γε μηχαναῖς.
βόόνων προσδοκία βιοτᾶς ε ματρὶ παῖδας ἢ μοι.
κείνουντος οἰνωπὸν βότρυν.
ὦ θνητὰ παραφρονήματ' ἀνθρώπων μάτην οἵ φασιν εἶναι τὴν τύχην ἀλλ' οὐ θεούς.
εἰ γὰρ τύχη μὲν ἔστιν οὐδὲν δεῖ θεοῦ εἰ δ' οἱ θεοὶ σθένουσιν οὐδὲν ἡ τύχη.
