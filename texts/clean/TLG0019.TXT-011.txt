Ὡς ἀργαλέον πρᾶγμ' ἐστίν ὦ Ζεῦ καὶ θεοί δοῦλον γενέσθαι παραφρονοῦντος δεσπότου.
Ἢν γὰρ τὰ βέλτισθ' ὁ θεράπων λέξας τύχῃ δόξῃ δὲ μὴ δρᾶν ταῦτα τῷ κεκτημένῳ μετέχειν ἀνάγκη τὸν θεράποντα τῶν κακῶν.
Τοῦ σώματος γὰρ οὐκ ἐᾷ τὸν κύριον κρατεῖν ὁ δαίμων ἀλλὰ τὸν ἐωνημένον.
Καὶ ταῦτα μὲν δὴ ταῦτα· τῷ δὲ Λοξίᾳ ὃς θεσπιῳδεῖ τρίποδος ἐκ χρυσηλάτου μέμψιν δικαίαν μέμφομαι ταύτην ὅτι ἰατρὸς ὢν καὶ μάντις ὥς φασιν σοφὸς μελαγχολῶντ' ἀπέπεμψέ μου τὸν δεσπότην ὅστις ἀκολουθεῖ κατόπιν ἀνθρώπου τυφλοῦ τοὐναντίον δρῶν ἢ προσῆκ' αὐτῷ ποεῖν.
Οἱ γὰρ βλέποντες τοῖς τυφλοῖς ἡγούμεθα οὗτος δ' ἀκολουθεῖ κἀμὲ προσβιάζεται καὶ ταῦτ' ἀποκρινόμενος τὸ παράπαν οὐδὲ γρῦ.
Ἐγὼ μὲν οὖν οὐκ ἔσθ' ὅπως σιγήσομαι ἢν μὴ φράσῃς ὅ τι τῷδ' ἀκολουθοῦμέν ποτε ὦ δέσποτ' ἀλλά σοι παρέξω πράγματα.
Οὐ γάρ με τυπτήσεις στέφανον ἔχοντά γε.
Μὰ Δί' ἀλλ' ἀφελὼν τὸν στέφανον ἢν λυπῇς τί με ἵνα μᾶλλον ἀλγῇς.
Λῆρος· οὐ γὰρ παύσομαι πρὶν ἂν φράσῃς μοι τίς ποτ' ἐστὶν οὑτοσί.
Εὔνους γὰρ ὤν σοι πυνθάνομαι πάνυ σφόδρα.
Ἀλλ' οὔ σε κρύψω· τῶν ἐμῶν γὰρ οἰκετῶν πιστότατον ἡγοῦμαί σε καὶ κλεπτίστατον.
Ἐγὼ θεοσεβὴς καὶ δίκαιος ὢν ἀνὴρ κακῶς ἔπραττον καὶ πένης ἦν.
Οἶδά τοι.
Ἕτεροι δ' ἐπλούτουν.
ἱερόσυλοι ῥήτορες καὶ συκοφάνται καὶ πονηροί.
Ἐπερησόμενος οὖν ᾠχόμην ὡς τὸν θεόν τὸν ἐμὸν μὲν αὐτοῦ τοῦ ταλαιπώρου σχεδὸν ἤδη νομίζων ἐκτετοξεῦσθαι βίον τὸν δ' υἱόν ὅσπερ ὢν μόνος μοι τυγχάνει πευσόμενος εἰ χρὴ μεταβαλόντα τοὺς τρόπους εἶναι πανοῦργον ἄδικον ὑγιὲς μηδὲ ἕν ὡς τῷ βίῳ τοῦτ' αὐτὸ νομίσας ξυμφέρειν.
Σαφῶς γὰρ ὁ θεὸς εἶπέ μοι ταδί· ὅτῳ ξυναντήσαιμι πρῶτον ἐξιών ἐκέλευε τούτου μὴ μεθίεσθαί μ' ἔτι πείθειν δ' ἐμαυτῷ ξυνακολουθεῖν οἴκαδε.
Εἶτ' οὐ ξυνίης τὴν ἐπίνοιαν τοῦ θεοῦ φράζουσαν ὦ σκαιότατέ σοι σαφέστατα ἀσκεῖν τὸν υἱὸν τὸν ἐπιχώριον τρόπον;                  Τῷ τοῦτο κρίνεις;                                    Δῆλον ὁτιὴ καὶ τυφλῷ γνῶναι δοκεῖ τοῦθ' ὡς σφόδρ' ἐστὶ συμφέρον τὸ μηδὲν ἀσκεῖν ὑγιὲς ἐν τῷ νῦν γένει.
Οὐκ ἔσθ' ὅπως ὁ χρησμὸς εἰς τοῦτο ῥέπει ἀλλ' εἰς ἕτερόν τι μεῖζον.
Ἢν δ' ἡμῖν φράσῃ ὅστις ποτ' ἐστὶν οὑτοσὶ καὶ τοῦ χάριν καὶ τοῦ δεόμενος ἦλθε μετὰ νῷν ἐνθαδί πυθοίμεθ' ἂν τὸν χρησμὸν ἡμῶν ὅ τι νοεῖ.
Ἐγὼ μὲν οἰμώζειν λέγω σοι.
Ἀλλ' εἴ τι χαίρεις ἀνδρὸς εὐόρκου τρόποις ἐμοὶ φράσον.
Κλάειν ἔγωγέ σοι λέγω.
Δέχου τὸν ἄνδρα καὶ τὸν ὄρνιν τοῦ θεοῦ.
Οὔ τοι μὰ τὴν Δήμητρα χαιρήσεις ἔτι.
Εἰ μὴ φράσεις γάρ ἀπό ς' ὀλῶ κακὸν κακῶς.
Ὦ τᾶν ἀπαλλάχθητον ἀπ' ἐμοῦ.
Καὶ μὴν ὃ λέγω βέλτιστόν ἐστ' ὦ δέσποτα.
Ἀπολῶ τὸν ἄνθρωπον κάκιστα τουτονί.
Ἀναθεὶς γὰρ ἐπὶ κρημνόν τιν' αὐτὸν καταλιπὼν ἄπειμ' ἵν' ἐκεῖθεν ἐκτραχηλισθῇ πεσών.
Ἀλλ' αἶρε ταχέως.
Νὴ τοὺς θεοὺς ἡμεῖς γ' ἐὰν βούλῃ γε σύ.
Μέθεσθέ νύν μου πρῶτον.
Ἤν μεθίεμεν.
Ἀκούετον δή· δεῖ γάρ ὡς ἔοικέ με λέγειν ἃ κρύπτειν ἦν παρεσκευασμένος.
Ἐγὼ γάρ εἰμι Πλοῦτος.
Ἐκεῖνος αὐτός;                                 Αὐτότατος.
Τουτὶ δὲ τὸ κακὸν πῶς ἔπαθες; κάτειπέ μοι.
Ὁ Ζεύς με ταῦτ' ἔδρασεν ἀνθρώποις φθονῶν.
Ἐγὼ γὰρ ὢν μειράκιον ἠπείλης' ὅτι ὡς τοὺς δικαίους καὶ σοφοὺς καὶ κοσμίους μόνους βαδιοίμην· ὁ δέ μ' ἐποίησεν τυφλόν ἵνα μὴ διαγιγνώσκοιμι τούτων μηδένα.
Οὕτως ἐκεῖνος τοῖσι χρηστοῖσι φθονεῖ.
Καὶ μὴν διὰ τοὺς χρηστούς γε τιμᾶται μόνους καὶ τοὺς δικαίους.
Ὁμολογῶ σοι.
Ὡς τοὺς δικαίους δ' ἂν βαδίζοις;                                                   Πάνυ μὲν οὖν· πολλοῦ γὰρ αὐτοὺς οὐχ ἑόρακά πω χρόνου.
Καὶ θαῦμά γ' οὐδέν· οὐδ' ἐγὼ γὰρ ὁ βλέπων.
Ἄφετόν με νῦν· ἴστον γὰρ ἤδη τἀπ' ἐμοῦ.
Μὰ Δί' ἀλλὰ πολλῷ μᾶλλον ἑξόμεσθά σου.
Μὰ τὸν Δί' οὐ γὰρ ἔστιν ἄλλος πλὴν ἐγώ.
Ταυτὶ λέγουσι πάντες· ἡνίκ' ἂν δέ μου τύχως' ἀληθῶς καὶ γένωνται πλούσιοι ἀτεχνῶς ὑπερβάλλουσι τῇ μοχθηρίᾳ.
Ἔχει μὲν οὕτως εἰσὶ δ' οὐ πάντες κακοί.
Μὰ Δί' ἀλλ' ἁπαξάπαντες.
Οἰμώξει μακρά.
Σοὶ δ' ὡς ἂν εἰδῇς ὅσα παρ' ἡμῖν ἢν μένῃς γενήσετ' ἀγαθά πρόσεχε τὸν νοῦν ἵνα πύθῃ.
Οἶμαι γάρ οἶμαιξὺν θεῷ δ' εἰρήσεται ταύτης ἀπαλλάξειν σε τῆς ὀφθαλμίας βλέψαι ποήσας.
Μηδαμῶς τοῦτ' ἐργάσῃ· οὐ βούλομαι γὰρ πάλιν ἀναβλέψαι.
Ὁ Ζεὺς μὲν οὖν οἶδ' ὡς τὰ τούτων μῶρ' ἔμ' εἰ πύθοιτ' ἂν ἐπιτρίψειε.
Ἄληθες ὦ δειλότατε πάντων δαιμόνων; Οἴει γὰρ εἶναι τὴν Διὸς τυραννίδα καὶ τοὺς κεραυνοὺς ἀξίους τριωβόλου ἐὰν ἀναβλέψῃς σὺ κἂν σμικρὸν χρόνον;                  Ἆ μὴ λέγ' ὦ πόνηρε ταῦτ'.
Ἔχ' ἥσυχος.
Ἐγὼ γὰρ ἀποδείξω σε τοῦ Διὸς πολὺ μεῖζον δυνάμενον.
Αὐτίκα γὰρἄρχει διὰ τί ὁ Ζεὺς τῶν θεῶν;                  Διὰ τἀργύριον· πλεῖστον γάρ ἐστ' αὐτῷ.
Θύουσι δ' αὐτῷ διὰ τίν'; Οὐ διὰ τουτονί;                  Καὶ νὴ Δί' εὔχονταί γε πλουτεῖν ἄντικρυς.
Πῶς;                                         Ὅπως; οὐκ ἔσθ' ὅπως ὠνήσεται δήπουθεν ἢν σὺ μὴ παρὼν αὐτὸς διδῷς τἀργύριον ὥστε τοῦ Διὸς τὴν δύναμιν ἢν λυπῇ τι καταλύσεις μόνος.
Καὶ νὴ Δί' εἴ τί γ' ἐστὶ λαμπρὸν καὶ καλὸν ἢ χαρίεν ἀνθρώποισι διὰ σὲ γίγνεται.
Ἅπαντα τῷ πλουτεῖν γάρ ἐσθ' ὑπήκοα.
Ἔγωγέ τοι διὰ μικρὸν ἀργυρίδιον δοῦλος γεγένημαι πρότερον ὢν ἐλεύθερος.
Καὶ τάς γ' ἑταίρας φασὶ τὰς Κορινθίας ὅταν μὲν αὐτάς τις πένης πειρῶν τύχῃ οὐδὲ προσέχειν τὸν νοῦν ἐὰν δὲ πλούσιος τὸν πρωκτὸν αὐτὰς εὐθὺς ὡς τοῦτον τρέπειν.
Καὶ τούς γε παῖδάς φασι ταὐτὸ τοῦτο δρᾶν οὐ τῶν ἐραστῶν ἀλλὰ τἀργυρίου χάριν.
Οὐ τούς γε χρηστούς ἀλλὰ τοὺς πόρνους· ἐπεὶ αἰτοῦσιν οὐκ ἀργύριον οἱ χρηστοί.
Αἰσχυνόμενοι γὰρ ἀργύριον αἰτεῖν ἴσως ὀνόματι περιπέττουσι τὴν μοχθηρίαν.
Τέχναι δὲ πᾶσαι διὰ σὲ καὶ σοφίσματα ἐν τοῖσιν ἀνθρώποισίν ἐσθ' ηὑρημένα.
Ὁ μὲν γὰρ ἡμῶν σκυτοτομεῖ καθήμενος ἕτερος δὲ χαλκεύει τις ὁ δὲ τεκταίνεται ὁ δὲ χρυσοχοεῖ γε χρυσίον παρὰ σοῦ λαβών                   ὁ δὲ λωποδυτεῖ γε νὴ Δί' ὁ δὲ τοιχωρυχεῖ                   ὁ δὲ κναφεύει γ'                                       ὁ δέ γε πλύνει κῴδια                   ὁ δὲ βυρσοδεψεῖ γ'                                      ὁ δέ γε πωλεῖ κρόμμυα                   ὁ δ' ἁλούς γε μοιχὸς διὰ σέ που παρατίλλεται.
Οἴμοι τάλας ταυτί μ' ἐλάνθανεν πάλαι.
Τὸ δ' ἐν Κορίνθῳ ξενικὸν οὐχ οὗτος τρέφει; Ὁ Πάμφιλος δ' οὐχὶ διὰ τοῦτον κλαύσεται;                  Ὁ βελονοπώλης δ' οὐχὶ μετὰ τοῦ Παμφίλου;                  Ἀγύρριος δ' οὐχὶ διὰ τοῦτον πέρδεται;                  Φιλέψιος δ' οὐχ ἕνεκα σοῦ μύθους λέγει; Ἡ ξυμμαχία δ' οὐ διὰ σὲ τοῖς Αἰγυπτίοις; Ἐρᾷ δὲ Λαῒς οὐ διὰ σὲ Φιλωνίδου;                  Ὁ Τιμοθέου δὲ πύργος                                          ἐμπέσοι γέ σοι.
Κρατοῦσι γοῦν κἀν τοῖς πολέμοις ἑκάστοτε ἐφ' οἷς ἂν οὗτος ἐπικαθέζηται μόνον.
Τῶν μὲν γὰρ ἄλλων ἐστὶ πάντων πλησμονή· ἔρωτος                             ἄρτων                                   μουσικῆς                                               τραγημάτων                   τιμῆς                            πλακούντων                                          ἀνδραγαθίας                                                         ἰσχάδων                   φιλοτιμίας                                 μάζης                                          στρατηγίας                                                        φακῆς                   σοῦ δ' ἐγένετ' οὐδεὶς μεστὸς οὐδεπώποτε.
Ἀλλ' ἢν τάλαντά τις λάβῃ τριακαίδεκα πολὺ μᾶλλον ἐπιθυμεῖ λαβεῖν ἑκκαίδεκα· κἂν ταῦθ' ἁνύσηται τετταράκοντα βούλεται ἢ οὔ φησιν εἶν' αὑτῷ βιωτὸν τὸν βίον.
Νὴ τὸν Δί' ἀλλὰ καὶ λέγουσι πάντες ὡς δειλότατόν ἐσθ' ὁ πλοῦτος.
Ἥκιστ' ἀλλά με τοιχωρύχος τις διέβαλ'.
Εἰσδὺς γάρ ποτε οὐκ εἶχεν εἰς τὴν οἰκίαν οὐδὲν λαβεῖν εὑρὼν ἁπαξάπαντα κατακεκλεισμένα· εἶτ' ὠνόμασέ μου τὴν πρόνοιαν δειλίαν.
Μή νυν μελέτω σοι μηδέν· ὡς ἐὰν γένῃ ἀνὴρ πρόθυμος αὐτὸς εἰς τὰ πράγματα βλέποντ' ἀποδείξω ς' ὀξύτερον τοῦ Λυγκέως.
Κἀκεῖνος οὖν ξύνοιδε ταῦτα;                                              Φήμ' ἐγώ.
Ὁρᾶτε                          Μὴ φρόντιζε μηδέν ὦγαθέ.
Ἐγὼ γάρ εὖ τοῦτ' ἴσθι κἂν δῇ μ' ἀποθανεῖν αὐτὸς διαπράξω ταῦτα.
Κἂν βούλῃ γ' ἐγώ.
Πολλοὶ δ' ἔσονται χἄτεροι νῷν ξύμμαχοι ὅσοις δικαίοις οὖσιν οὐκ ἦν ἄλφιτα.
Παπαῖ πονηρούς γ' εἶπας ἡμῖν ξυμμάχους.
Οὔκ ἤν γε πλουτήσωσιν ἐξ ἀρχῆς πάλιν.
τοὺς ξυγγεώργους κάλεσον εὑρήσεις δ' ἴσως ἐν τοῖς ἀγροῖς αὐτοὺς ταλαιπωρουμένους  ὅπως ἂν ἴσον ἕκαστος ἐνταυθοῖ παρὼν ἡμῖν μετάσχῃ τοῦδε τοῦ Πλούτου μέρος.
Καὶ δὴ βαδίζω.
Τουτοδὲ τὸ κρεᾴδιον τῶν ἔνδοθέν τις εἰσενεγκάτω λαβών.
Ἐμοὶ μελήσει τοῦτό γ'· ἀλλ' ἁνύσας τρέχε.
Σὺ δ' ὦ κράτιστε Πλοῦτε πάντων δαιμόνων εἴσω μετ' ἐμοῦ δεῦρ' εἴσιθ'· ἡ γὰρ οἰκία αὕτη 'στὶν ἣν δεῖ χρημάτων σε τήμερον μεστὴν ποῆσαι καὶ δικαίως κἀδίκως.
Ἀλλ' ἄχθομαι μὲν εἰσιὼν νὴ τοὺς θεοὺς εἰς οἰκίαν ἑκάστοτ' ἀλλοτρίαν πάνυ· ἀγαθὸν γὰρ ἀπέλαυς' οὐδὲν αὐτοῦ πώποτε.
Ἢν μὲν γὰρ ὡς φειδωλὸν εἰσελθὼν τύχω εὐθὺς κατώρυξέν με κατὰ τῆς γῆς κάτω· κἄν τις προσέλθῃ χρηστὸς ἄνθρωπος φίλος αἰτῶν λαβεῖν τι σμικρὸν ἀργυρίδιον ἔξαρνός ἐστι μηδ' ἰδεῖν με πώποτε.
Ἢν δ' ὡς παραπλῆγ' ἄνθρωπον εἰσελθὼν τύχω πόρναισι καὶ κύβοισι παραβεβλημένος γυμνὸς θύραζ' ἐξέπεσον ἐν ἀκαρεῖ χρόνου.
Μετρίου γὰρ ἀνδρὸς οὐκ ἐπέτυχες πώποτε.
Ἐγὼ δὲ τούτου τοῦ τρόπου πώς εἰμ' ἀεί· χαίρω τε γὰρ φειδόμενος ὡς οὐδεὶς ἀνὴρ πάλιν τ' ἀναλῶν ἡνίκ' ἂν τούτου δέῃ.
Ἀλλ' εἰσίωμεν ὡς ἰδεῖν σε βούλομαι καὶ τὴν γυναῖκα καὶ τὸν υἱὸν τὸν μόνον ὃν ἐγὼ φιλῶ μάλιστα μετὰ σέ.
Οὔκουν ὁρᾷς ὁρμωμένους ἡμᾶς πάλαι προθύμως ὡς εἰκός ἐστιν ἀσθενεῖς γέροντας ἄνδρας ἤδη; Σὺ δ' ἀξιοῖς ἴσως με θεῖν πρὶν ταῦτα καὶ φράσαι μοι ὅτου χάριν μ' ὁ δεσπότης ὁ σὸς κέκληκε δεῦρο.
Ὁ δεσπότης γάρ φησιν ὑμᾶς ἡδέως ἅπαντας ψυχροῦ βίου καὶ δυσκόλου ζήσειν ἀπαλλαγέντας.
Ὦ χρυσὸν ἀγγείλας ἐπῶν πῶς φῄς; πάλιν φράσον μοι.
Δηλοῖς γὰρ αὐτὸν σωρὸν ἥκειν χρημάτων ἔχοντα.
Πρεσβυτικῶν μὲν οὖν κακῶν ἔγωγ' ἔχοντα σωρόν.
Αἱ κνῆμαι δέ σου βοῶσιν ἰοὺ ἰού τὰς χοίνικας καὶ τὰς πέδας ποθοῦσαι.
Ὡς μόθων εἶ καὶ φύσει κόβαλος ὅστις φενακίζεις φράσαι δ' οὔπω τέτληκας ἡμῖν οἳ πολλὰ μοχθήσαντες οὐκ οὔσης σχολῆς προθύμως δεῦρ' ἤλθομεν πολλῶν θύμων ῥίζας διεκπερῶντες.
Ἀλλ' οὐκέτ' ἂν κρύψαιμι.
Τὸν Πλοῦτον γάρ ὦνδρες ἥκει ἄγων ὁ δεσπότης ὃς ὑμᾶς πλουσίους ποήσει.
Ὡς ἥδομαι καὶ τέρπομαι καὶ βούλομαι χορεῦσαι ὑφ' ἡδονῆς εἴπερ λέγεις ὄντως σὺ ταῦτ' ἀληθῆ.
Καὶ μὴν ἐγὼ βουλήσομαιθρεττανελοτὸν Κύκλωπα μιμούμενος καὶ τοῖν ποδοῖν ὡδὶ παρενσαλεύων ὑμᾶς ἄγειν.
Ἀλλ' εἶα τέκεα θαμίν' ἐπαναβοῶντες βληχώμενοί τε προβατίων αἰγῶν τε κιναβρώντων μέλη ἕπεσθ' ἀπεψωλημένοι· τράγοι δ' ἀκρατιεῖσθε.
Ἡμεῖς δέ γ' αὖ ζητήσομενθρεττανελοτὸν Κύκλωπα βληχώμενοι σὲ τουτονὶ πινῶντα καταλαβόντες πήραν ἔχοντα λάχανά τ' ἄγρια δροσερά κραιπαλῶντα ἡγούμενον τοῖς προβατίοις εἰκῇ δὲ καταδαρθόντα που μέγαν λαβόντες ἡμμένον σφηκίσκον ἐκτυφλῶσαι.
Ἐγὼ δὲ τὴν Κίρκην γε τὴν τὰ φάρμακ' ἀνακυκῶσαν ἣ τοὺς ἑταίρους τοῦΦιλωνίδου ποτ' ἐν Κορίνθῳ ἔπεισεν ὡς ὄντας κάπρους μεμαγμένον σκῶρ ἐσθίειν αὐτὴ δ' ἔματτεν αὐτοῖς  μιμήσομαι πάντας τρόπους· ὑμεῖς δὲ γρυλίζοντες ὑπὸ φιληδίας ἕπεσθε μητρί χοῖροι.
Οὐκοῦν σέ τὴν Κίρκην γε τὴν τὰ φάρμακ' ἀνακυκῶσαν καὶ μαγγανεύουσαν μολύνουσάν τε τοὺς ἑταίρους λαβόντες ὑπὸ φιληδίας τὸν Λαρτίου μιμούμενοι τῶν ὄρχεων κρεμῶμεν μινθώσομέν θ' ὥσπερ τράγου τὴν ῥῖνα· σὺ δ' Ἀρίστυλλος ὑποχάσκων ἐρεῖς· Ἕπεσθε μητρί χοῖροι.
Ἀλλ' εἶά νυν τῶν σκωμμάτων ἀπαλλαγέντες ἤδη ὑμεῖς ἐπ' ἄλλ' εἶδος τρέπεσθ' ἐγὼ δ' ἰὼν ἤδη λάθρᾳ βουλήσομαι τοῦ δεσπότου λαβών τιν' ἄρτον καὶ κρέας μασώμενος τὸ λοιπὸν οὕτω τῷ κόπῳ ξυνεῖναι.
Χαίρειν μὲν ὑμᾶς ἐστιν ὦνδρες δημόται ἀρχαῖον ἤδη προσαγορεύειν καὶ σαπρόν· ἀσπάζομαι δ' ὁτιὴ προθύμως ἥκετε καὶ συντεταμένως κοὐ κατεβλακευμένως.
Ὅπως δέ μοι καὶ τἄλλα συμπαραστάται ἔσεσθε καὶ σωτῆρες ὄντως τοῦ θεοῦ.
Θάρρει· βλέπειν γὰρ ἄντικρυς δόξεις μ' Ἄρη.
Δεινὸν γὰρ εἰ τριωβόλου μὲν οὕνεκα ὠστιζόμεσθ' ἑκάστοτ' ἐν τἠκκλησίᾳ αὐτὸν δὲ τὸν Πλοῦτον παρείην τῳ λαβεῖν.
Καὶ μὴν ὁρῶ καὶ Βλεψίδημον τουτονὶ προσιόντα· δῆλος δ' ἐστὶν ὅτι τοῦ πράγματος ἀκήκοέν τι τῇ βαδίσει καὶ τῷ τάχει.
Καίτοι λόγος γ' ἦν νὴ τὸν Ἡρακλέα πολὺς ἐπὶ τοῖσι κουρείοισι τῶν καθημένων ὡς ἐξαπίνης ἁνὴρ γεγένηται πλούσιος.
Ἔστιν δέ μοι τοῦτ' αὐτὸ θαυμάσιον ὅπως χρηστόν τι πράττων τοὺς φίλους μεταπέμπεται.
Οὔκουν ἐπιχώριόν γε πρᾶγμ' ἐργάζεται.
Ἀλλ' οὐδὲν ἀποκρύψας ἐρῶ μὰ τοὺς θεούς.
Ὦ Βλεψίδημ' ἄμεινον ἢ χθὲς πράττομεν ὥστε μετέχειν ἔξεστιν· εἶ γὰρ τῶν φίλων.
Ἔνι γάρ τις ἔνι κίνδυνος ἐν τῷ πράγματι.
ἢν μὲν κατορθώσωμεν εὖ πράττειν ἀεί· ἢν δὲ σφαλῶμεν ἐπιτετρῖφθαι τὸ παράπαν.
Τουτὶ πονηρὸν φαίνεται τὸ φορτίον καί μ' οὐκ ἀρέσκει.
Τό τε γὰρ ἐξαίφνης ἄγαν οὕτως ὑπερπλουτεῖν τό τ' αὖ δεδοικέναι πρὸς ἀνδρὸς οὐδὲν ὑγιές ἐστ' εἰργασμένου.
Ἄπολλον ἀποτρόπαιε μὰ Δί' ἐγὼ μὲν οὔ.
Παῦσαι φλυαρῶν ὦγάθ'· οἶδα γὰρ σαφῶς.
Σὺ μηδὲν εἰς ἔμ' ὑπονόει τοιουτονί.
Φεῦ ὡς οὐδὲν ἀτεχνῶς ὑγιές ἐστιν οὐδενός ἀλλ' εἰσὶ τοῦ κέρδους ἅπαντες ἥττονες.
Οὔ τοι μὰ τὴν Δήμητρ' ὑγιαίνειν μοι δοκεῖς.
Ὡς πολὺ μεθέστηχ' ὧν πρότερον εἶχεν τρόπων.
Μελαγχολᾷς ὦνθρωπε νὴ τὸν οὐρανόν.
Ἀλλ' οὐδὲ τὸ βλέμμ' αὐτὸ κατὰ χώραν ἔχει ἀλλ' ἐστὶν ἐπιδηλοῦν τι πεπανουργηκότα.
Σὺ μὲν οἶδ' ὃ κρώζεις· ὡς ἐμοῦ τι κεκλοφότος ζητεῖς μεταλαβεῖν.
Μῶν οὐ κέκλοφας ἀλλ' ἥρπακας;                                                 Κακοδαιμονᾷς.
Ὦ Ἡράκλεις φέρε ποῖ τις ἂν τράποιτο; Τἀληθὲς γὰρ οὐκ ἐθέλει φράσαι.
Κατηγορεῖς γὰρ πρὶν μαθεῖν τὸ πρᾶγμά μου.
Ὦ τᾶν ἐγώ σοι τοῦτ' ἀπὸ σμικροῦ πάνυ ἐθέλω διαπρᾶξαι πρὶν πυθέσθαι τὴν πόλιν τὸ στόμ' ἐπιβύσας κέρμασιν τῶν ῥητόρων.
Καὶ μὴν φίλως γ' ἄν μοι δοκεῖς νὴ τοὺς θεοὺς τρεῖς μνᾶς ἀναλώσας λογίσασθαι δώδεκα.
Ὁρῶ τιν' ἐπὶ τοῦ βήματος καθεδούμενον ἱκετηρίαν ἔχοντα μετὰ τῶν παιδίων καὶ τῆς γυναικός κοὐ διοίσοντ' ἄντικρυς τῶν Ἡρακλειδῶν οὐδ' ὁτιοῦν τῶν Παμφίλου.
Οὔκ ὦ κακόδαιμον ἀλλὰ τοὺς χρηστοὺς μόνους ἔγωγε καὶ τοὺς δικαίους καὶ σώφρονας ἀπαρτὶ πλουτῆσαι ποήσω.
Σὺ μὲν οὖν σεαυτόν ὥς γ' ἐμοὶ δοκεῖς.
Οὐ δῆτ' ἐπεὶ τὸν Πλοῦτον ὦ μόχθηρε σύ ἔχω.
Καὶ ποῦ 'στιν;                                 Ἔνδον.
Παρὰ σοί;                                                                 Πάνυ.
Λέγεις ἀληθῆ;                                Φημί.
Τὸν θαλάττιον λέγεις;                  Εἰ δ' ἔστιν ἕτερός τις Ποσειδῶν τὸν ἕτερον.
Τί φῄς; Οὐ τῷ μεταδοῦναι;                                    Μὰ Δία· δεῖ γὰρ πρῶτα                                                             Τί;                  βλέψαι ποῆσαι νώ                                    Τίνα βλέψαι; φράσον.
τὸν Πλοῦτον ὥσπερ πρότερον ἑνί γέ τῳ τρόπῳ.
Οὐκ ἐτὸς ἄρ' ὡς ἔμ' ἦλθεν οὐδεπώποτε.
Ἀλλ' ἢν θεοὶ θέλωσι νῦν ἀφίξεται.
Ἀλλ' οὐκ ἔστιν.
Οὐδ' ἐμοὶ δοκεῖ.
Μὰ Δί' ἀλλ' ὅπερ πάλαι παρεσκευαζόμην ἐγώ κατακλίνειν αὐτὸν εἰς Ἀσκληπιοῦ κράτιστόν ἐστι.
Πολὺ μὲν οὖν νὴ τοὺς θεούς.
Μή νυν διάτριβ' ἀλλ' ἅνυε πράττων ἕν γέ τι.
Καὶ δὴ βαδίζω.
Σπεῦδέ νυν.
Τοῦτ' αὐτὸ δρῶ.
Ἐγὼ γὰρ ὑμᾶς ἐξολῶ κακοὺς κακῶς· τόλμημα γὰρ τολμᾶτον οὐκ ἀνασχετόν ἀλλ' οἷον οὐδεὶς ἄλλος οὐδεπώποτε οὔτε θεὸς οὔτ' ἄνθρωπος.
Ὥστ' ἀπολώλατον.
Ἴσως Ἐρινύς ἐστιν ἐκ τραγῳδίας· βλέπει γέ τοι μανικόν τι καὶ τραγῳδικόν.
Ἀλλ' οὐκ ἔχει γὰρ δᾷδας.
Οὐκοῦν κλαύσεται.
Οὐ γὰρ ἂν τοσουτονὶ ἐνέκραγες ἡμῖν οὐδὲν ἠδικημένη.
Ἣ σφὼ ποήσω τήμερον δοῦναι δίκην ἀνθ' ὧν ἐμὲ ζητεῖτον ἐνθένδ' ἀφανίσαι.
Ἄναξ Ἄπολλον καὶ θεοί ποῖ τις φύγῃ;                  Οὗτος τί δρᾶς; Ὦ δειλότατον σὺ θηρίον οὐ παραμενεῖς;                                Ἥκιστα πάντων.
Στῆθ' ἀντιβολῶ σε στῆθι.
Μὰ Δί' ἐγὼ μὲν οὔ.
Καὶ μὴν λέγω δεινότατον ἔργον παρὰ πολὺ ἔργων ἁπάντων ἐργασόμεθ' εἰ τὸν θεὸν ἔρημον ἀπολιπόντε ποι φευξούμεθα τηνδὶ δεδιότε μηδὲ διαμαχούμεθα.
Γρύζειν δὲ καὶ τολμᾶτον ὦ καθάρματε ἐπ' αὐτοφώρῳ δεινὰ δρῶντ' εἰλημμένω;                  Σὺ δ' ὦ κάκιστ' ἀπολουμένη τί λοιδορεῖ ἡμῖν προσελθοῦς' οὐδ' ὁτιοῦν ἀδικουμένη;                  Οὐδὲν γάρ ὢ πρὸς τῶν θεῶν νομίζετε ἀδικεῖν με τὸν Πλοῦτον ποεῖν πειρωμένω βλέψαι πάλιν;                               Τί οὖν ἀδικοῦμεν τοῦτό σε εἰ πᾶσιν ἀνθρώποισιν ἐκπορίζομεν ἀγαθόν;                         Τί δ' ἂν ὑμεῖς ἀγαθὸν ἐξεύροιθ';                                                          Ὅ τι; σὲ πρῶτον ἐκβαλόντες ἐκ τῆς Ἑλλάδος.
Ταυτὶ σὺ τολμᾷς ὦ μιαρωτάτη λέγειν;                  Καὶ σύ γε διδάσκου· πάνυ γὰρ οἶμαι ῥᾳδίως ἅπανθ' ἁμαρτάνοντά ς' ἀποδείξειν ἐγώ εἰ τοὺς δικαίους φῂς ποήσειν πλουσίους.
Καὶ τίς δύναιτ' ἂν μὴ βοᾶν ἰοὺ ἰοὺ τοιαῦτ' ἀκούων;                                 Ὅστις ἐστὶν εὖ φρονῶν.
Καλῶς λέγεις.
Τὸ γὰρ αὔτ' ἐὰν ἡττᾶσθε καὶ σφὼ δεῖ παθεῖν.
Οὐκ ἂν φθάνοιτε τοῦτο πράττοντες· τί γὰρ ἔχοι τις ἂν δίκαιον ἀντειπεῖν ἔτι;         Ἀλλ' ἤδη χρῆν τι λέγειν ὑμᾶς σοφὸν ᾧ νικήσετε τηνδὶ ἐν τοῖσι λόγοις ἀντιλέγοντες μαλακὸν δ' ἐνδώσετε μηδέν.
Φανερὸν μὲν ἔγωγ' οἶμαι γνῶναι τοῦτ' εἶναι πᾶσιν ὁμοίως ὅτι τοὺς χρηστοὺς τῶν ἀνθρώπων εὖ πράττειν ἐστὶ δίκαιον τοὺς δὲ πονηροὺς καὶ τοὺς ἀθέους τούτων τἀναντία δήπου.
Τοῦτ' οὖν ἡμεῖς ἐπιθυμοῦντες μόλις ηὕρομεν ὥστε γενέσθαι βούλευμα καλὸν καὶ γενναῖον καὶ χρήσιμον εἰς ἅπαν ἔργον.
Ἢν γὰρ ὁ Πλοῦτος νυνὶ βλέψῃ καὶ μὴ τυφλὸς ὢν περινοστῇ ὡς τοὺς ἀγαθοὺς τῶν ἀνθρώπων βαδιεῖται κοὐκ ἀπολείψει τοὺς δὲ πονηροὺς καὶ τοὺς ἀθέους φευξεῖται· κᾆτα ποήσει πάντας χρηστοὺςκαὶ πλουτοῦντας δήπουτά τε θεῖα σέβοντας.
Ὡς μὲν γὰρ νῦν ἡμῖν ὁ βίος τοῖς ἀνθρώποις διάκειται τίς ἂν οὐχ ἡγοῖτ' εἶναι μανίαν κακοδαιμονίαν τ' ἔτι μᾶλλον; Πολλοὶ μὲν γὰρ τῶν ἀνθρώπων ὄντες πλουτοῦσι πονηροί ἀδίκως αὐτὰ ξυλλεξάμενοι· πολλοὶ δ' ὄντες πάνυ χρηστοὶ πράττουσι κακῶς καὶ πεινῶσιν μετὰ σοῦ τε τὰ πλεῖστα σύνεισιν.
Οὔκουν εἶναί φημ' εἰ παύσει ταύτην βλέψας ποθ' ὁ Πλοῦτος ὁδὸν ἥντιν' ἰὼν τοῖς ἀνθρώποις ἀγάθ' ἂν μείζω πορίσειεν.
Ἀλλ' ὦ πάντων ῥᾷστ' ἀνθρώπων ἀναπεισθέντ' οὐχ ὑγιαίνειν δύο πρεσβύτα ξυνθιασώτα τοῦ ληρεῖν καὶ παραπαίειν εἰ τοῦτο γένοιθ' ὃ ποθεῖθ' ὑμεῖς οὔ φημ' ἂν λυσιτελεῖν σφῷν.
Ταῦτα γὰρ ἡμῖν πάνθ' ὅσα νυνδὴ κατέλεξας οἱ θεράποντες μοχθήσουσιν.
Τίς δ' ἔσται πρῶτον ὁ πωλῶν ὅταν ἀργύριον κἀκεῖνος ἔχῃ;                                    Κερδαίνειν βουλόμενός τις ἔμπορος ἥκων ἐκ Θετταλίας παρ' ἀπλήστων ἀνδραποδιστῶν.
Ἀλλ' οὐδ' ἔσται πρῶτον ἁπάντων οὐδεὶς οὐδ' ἀνδραποδιστὴς κατὰ τὸν λόγον ὃν σὺ λέγεις δήπου.
Ἐς κεφαλὴν σοί.
Καίτοι τί πλέον πλουτεῖν ἐστιν τούτων πάντων ἀποροῦντα; Παρ' ἐμοῦ δ' ἐστὶν ταῦτ' εὔπορα πάνθ' ὑμῖν ὧν δεῖσθον· ἐγὼ γὰρ τὸν χειροτέχνην ὥσπερ δέσποιν' ἐπαναγκάζουσα κάθημαι διὰ τὴν χρείαν καὶ τὴν πενίαν ζητεῖν ὁπόθεν βίον ἕξει.
Πρὸς δέ γε τούτοις ἀνθ' ἱματίου μὲν ἔχειν ῥάκος· ἀντὶ δὲ κλίνης στιβάδα σχοίνων κόρεων μεστήν ἣ τοὺς εὕδοντας ἐγείρει· καὶ φορμὸν ἔχειν ἀντὶ τάπητος σαπρόν· ἀντὶ δὲ προσκεφαλαίου λίθον εὐμεγέθη πρὸς τῇ κεφαλῇ· σιτεῖσθαι δ' ἀντὶ μὲν ἄρτων μαλάχης πτόρθους ἀντὶ δὲ μάζης φυλλεῖ' ἰσχνῶν ῥαφανίδων ἀντὶ δὲ θράνου στάμνου κεφαλὴν κατεαγότος ἀντὶ δὲ μάκτρας πιθάκνης πλευρὰν ἐρρωγυῖαν καὶ ταύτην· ἆρά γε πολλῶν ἀγαθῶν πᾶσιν τοῖς ἀνθρώποις ἀποφαίνω ς' αἴτιον οὖσαν;         Σὺ μὲν οὐ τὸν ἐμὸν βίον εἴρηκας τὸν τῶν πτωχῶν δ' ἐπεκρούσω.
Ἀλλ' οὐχ οὑμὸς τοῦτο πέπονθεν βίος οὐ μὰ Δί' οὐδέ γε μέλλει.
Πτωχοῦ μὲν γὰρ βίος ὃν σὺ λέγεις ζῆν ἐστιν μηδὲν ἔχοντα· τοῦ δὲ πένητος ζῆν φειδόμενον καὶ τοῖς ἔργοις προσέχοντα περιγίγνεσθαι δ' αὐτῷ μηδέν μὴ μέντοι μηδ' ἐπιλείπειν.
Ὡς μακαρίτην ὦ Δάματερ τὸν βίον αὐτοῦ κατέλεξας εἰ φεισάμενος καὶ μοχθήσας καταλείψει μηδὲ ταφῆναι.
Σκώπτειν πειρᾷ καὶ κωμῳδεῖν τοῦ σπουδάζειν ἀμελήσας οὐ γιγνώσκων ὅτι τοῦ Πλούτου παρέχω βελτίονας ἄνδρας καὶ τὴν γνώμην καὶ τὴν ἰδέαν.
Παρὰ τῷ μὲν γὰρ ποδαγρῶντες καὶ γαστρώδεις καὶ παχύκνημοι καὶ πίονές εἰσιν ἀσελγῶς παρ' ἐμοὶ δ' ἰσχνοὶ καὶ σφηκώδεις καὶ τοῖς ἐχθροῖς ἀνιαροί.
Ἀπὸ τοῦ λιμοῦ γὰρ ἴσως αὐτοῖς τὸ σφηκῶδες σὺ πορίζεις.
Περὶ σωφροσύνης ἤδη τοίνυν περανῶ σφῷν κἀναδιδάξω ὅτι κοσμιότης οἰκεῖ μετ' ἐμοῦ τοῦ Πλούτου δ' ἐστὶν ὑβρίζειν.
Πάνυ γοῦν κλέπτειν κόσμιόν ἐστιν καὶ τοὺς τοίχους διορύττειν.
Ἀλλ' οὐ ψεύδει τούτων γ' οὐδέν καίπερ σφόδρα βάσκανος οὖσα.
Ἀτὰρ οὐχ ἧττόν γ' οὐδὲν κλαύσει μηδὲν ταύτῃ γε κομήσῃς  ὁτιὴ ζητεῖς τοῦτ' ἀναπείθειν ἡμᾶς ὡς ἔστιν ἄμεινον πενία πλούτου.
Καὶ σύ γ' ἐλέγξαι μ' οὔπω δύνασαι περὶ τούτου ἀλλὰ φλυαρεῖς καὶ πτερυγίζεις.
Σκέψασθαι δ' ἔστι μάλιστα ἀπὸ τῶν παίδων· τοὺς γὰρ πατέρας φεύγουσι φρονοῦντας ἄριστα αὐτοῖς.
Οὕτω διαγιγνώσκειν χαλεπὸν πρᾶγμ' ἐστὶ δίκαιον.
Τὸν Δία φήσεις ἆρ' οὐκ ὀρθῶς διαγιγνώσκειν τὸ κράτιστον· κἀκεῖνος γὰρ τὸν πλοῦτον ἔχει.
Ταύτην δ' ἡμῖν ἀποπέμπει.
Ἀλλ' ὦ Κρονικαῖς λήμαις ὄντως λημῶντες τὰς φρένας ἄμφω ὁ Ζεὺς δήπου πένεται καὶ τοῦτ' ἤδη φανερῶς σε διδάξω.
Οὔκουν τούτῳ δήπου δηλοῖ τιμῶν τὸν πλοῦτον ἐκεῖνος; Φειδόμενος γὰρ καὶ βουλόμενος τούτου μηδὲν δαπανᾶσθαι λήροις ἀναδῶν τοὺς νικῶντας τὸν πλοῦτον ἐᾷ παρ' ἑαυτῷ.
Πολὺ τῆς πενίας πρᾶγμ' αἴσχιον ζητεῖς αὐτῷ περιάψαι εἰ πλούσιος ὢν ἀνελεύθερός ἐσθ' οὑτωσὶ καὶ φιλοκερδής.
Ἀλλὰ σέ γ' ὁ Ζεὺς ἐξολέσειεν κοτίνου στεφάνῳ στεφανώσας.
Τὸ γὰρ ἀντιλέγειν τολμᾶν ὑμᾶς ὡς οὐ πάντ' ἔστ' ἀγάθ' ὑμῖν διὰ τὴν πενίαν.
Παρὰ τῆς Ἑκάτης ἔξεστιν τοῦτο πυθέσθαι εἴτε τὸ πλουτεῖν εἴτε τὸ πεινῆν βέλτιον.
Φησὶ γὰρ αὕτη τοὺς μὲν ἔχοντας καὶ πλουτοῦντας δεῖπνον κατὰ μῆν' ἀποπέμπειν τοὺς δὲ πένητας τῶν ἀνθρώπων ἁρπάζειν πρὶν καταθεῖναι.
Ἀλλὰ φθείρου καὶ μὴ γρύξῃς ἔτι μηδ' ὁτιοῦν.
Οὐ γὰρ πείσεις οὐδ' ἢν πείσῃς.
Ὦ πόλις Ἄργους κλύεθ' οἷα λέγει.
Παύσωνα κάλει τὸν ξύσσιτον.
Εἶμι δὲ ποῖ γῆς;                    Εἰς τὸν κύφων'· ἀλλ' οὐ μέλλειν χρῆν ς' ἀλλ' ἁνύειν.
Ἦ μὴν ὑμεῖς γ' ἔτι μ' ἐνταυθοῖ μεταπέμψεσθον.
Τότε νοστήσεις· νῦν δὲ φθείρου.
Κρεῖττον γάρ μοι πλουτεῖν ἐστιν σὲ δ' ἐᾶν κλάειν μακρὰ τὴν κεφαλήν.
Νὴ Δί' ἐγὼ γοῦν ἐθέλω πλουτῶν εὐωχεῖσθαι μετὰ τῶν παίδων τῆς τε γυναικός καὶ λουσάμενος λιπαρὸς χωρῶν ἐκ βαλανείου τῶν χειροτεχνῶν καὶ τῆς πενίας καταπαρδεῖν.
Αὕτη μὲν ἡμῖν ἡπίτριπτος οἴχεται.
Ἐγὼ δὲ καὶ σύ γ' ὡς τάχιστα τὸν θεὸν ἐγκατακλινοῦντ' ἄγωμεν εἰς Ἀσκληπιοῦ.
Καὶ μὴ διατρίβωμέν γε μὴ πάλιν τις αὖ ἐλθὼν διακωλύσῃ τι τῶν προὔργου ποεῖν.
Παῖ Καρίων τὰ στρώματ' ἐκφέρειν ἐχρῆν αὐτόν τ' ἄγειν τὸν Πλοῦτον ὡς νομίζεται καὶ τἄλλ' ὅς' ἐστὶν ἔνδον εὐτρεπισμένα.
Ὦ πλεῖστα Θησείοις μεμυστιλημένοι γέροντες ἄνδρες ἐπ' ὀλιγίστοις ἀλφίτοις ὡς εὐτυχεῖθ' ὡς μακαρίως πεπράγατε ἅλλοι θ' ὅσοις μέτεστι τοῦ χρηστοῦ τρόπου.
Ὁ δεσπότης πέπραγεν εὐτυχέστατα μᾶλλον δ' ὁ Πλοῦτος αὐτός· ἀντὶ γὰρ τυφλοῦ ἐξωμμάτωται καὶ λελάμπρυνται κόρας Ἀσκληπιοῦ παιῶνος εὐμενοῦς τυχών.
Λέγεις μοι χαράν λέγεις μοι βοάν.
Πάρεστι χαίρειν ἤν τε βούλησθ' ἤν τε μή.
Ἀναβοάσομαι τὸν εὔπαιδα καὶ μέγα βροτοῖσι φέγγος Ἀσκληπιόν.
Ταχέως ταχέως φέρ' οἶνον ὦ δέσποιν' ἵνα καὐτὴ πίῃς φιλεῖς δὲ δρῶς' αὐτὸ σφόδρα  ὡς ἀγαθὰ συλλήβδην ἅπαντά σοι φέρω.
Πέραινε τοίνυν ὅ τι λέγεις ἁνύσας ποτέ.
Ἄκουε τοίνυν ὡς ἐγὼ τὰ πράγματα ἐκ τῶν ποδῶν εἰς τὴν κεφαλήν σοι πάντ' ἐρῶ.
Μὴ δῆτ' ἔμοιγ' εἰς τὴν κεφαλήν.
Ὡς γὰρ τάχιστ' ἀφικόμεθα πρὸς τὸν θεὸν ἄγοντες ἄνδρα τότε μὲν ἀθλιώτατον νῦν δ' εἴ τιν' ἄλλον μακάριον κεὐδαίμονα πρῶτον μὲν αὐτὸν ἐπὶ θάλατταν ἤγομεν ἔπειτ' ἐλοῦμεν.
Νὴ Δί' εὐδαίμων ἄρ' ἦν ἀνὴρ γέρων ψυχρᾷ θαλάττῃ λούμενος.
Ἔπειτα πρὸς τὸ τέμενος ᾗμεν τοῦ θεοῦ.
Ἐπεὶ δὲ βωμῷ πόπανα καὶ προθύματα καθωσιώθη πελανὸς Ἡφαίστου φλογί κατεκλίναμεν τὸν Πλοῦτον ὥσπερ εἰκὸς ἦν· ἡμῶν δ' ἕκαστος στιβάδα παρεκαττύετο.
Ὡς δὲ τοὺς λύχνους ἀποσβέσας ἡμῖν παρήγγειλεν καθεύδειν τοῦ θεοῦ ὁ πρόπολος.
εἰπών ἤν τις αἴσθηται ψόφου σιγᾶν ἅπαντες κοσμίως κατεκείμεθα.
Κἀγὼ καθεύδειν οὐκ ἐδυνάμην ἀλλά με ἀθάρης χύτρα τις ἐξέπληττε κειμένη ὀλίγον ἄπωθεν τῆς κεφαλῆς του γρᾳδίου ἐφ' ἣν ἐπεθύμουν δαιμονίως ἐφερπύσαι.
Ἔπειτ' ἀναβλέψας ὁρῶ τὸν ἱερέα τοὺς φθοῖς ἀφαρπάζοντα καὶ τὰς ἰσχάδας ἀπὸ τῆς τραπέζης τῆς ἱερᾶς.
Μετὰ τοῦτο δὲ περιῆλθε τοὺς βωμοὺς ἅπαντας ἐν κύκλῳ εἴ που πόπανον εἴη τι καταλελειμμένον· ἔπειτα ταῦθ' ἥγιζεν εἰς σάκταν τινά.
Κἀγὼ νομίσας πολλὴν ὁσίαν τοῦ πράγματος ἐπὶ τὴν χύτραν τὴν τῆς ἀθάρης ἀνίσταμαι.
Ὁ γὰρ ἱερεὺς αὐτοῦ με προὐδιδάξατο.
Τὸ γρᾴδιον δ' ὡς ᾔσθετο δή μου τὸν ψόφον τὴν χεῖρ' ὑπῆρε· κᾆτα συρίξας ἐγὼ ὀδὰξ ἐλαβόμην ὡς παρείας ὢν ὄφις.
Ἡ δ' εὐθέως τὴν χεῖρα πάλιν ἀνέσπασεν κατέκειτό θ' αὑτὴν ἐντυλίξας' ἡσυχῇ ὑπὸ τοῦ δέους βδέουσα δριμύτερον γαλῆς.
Κἀγὼ τότ' ἤδη τῆς ἀθάρης πολλὴν ἔφλων· ἔπειτ' ἐπειδὴ μεστὸς ἦν ἀνεπαυόμην.
Μετὰ τοῦτο δ' ἤδη καὶ γέλοιον δῆτά τι ἐπόησα.
Προσιόντος γὰρ αὐτοῦ μέγα πάνυ ἀπέπαρδον· ἡ γαστὴρ γὰρ ἐπεφύσητό μου.
Ἦ πού σε διὰ τοῦτ' εὐθὺς ἐβδελύττετο.
Οὔκ ἀλλ' Ἰασὼ μέν τις ἀκολουθοῦς' ἅμα ὑπηρυθρίασε χἠ Πανάκει' ἀπεστράφη τὴν ῥῖν' ἐπιλαβοῦς'· οὐ λιβανωτὸν γὰρ βδέω.
Λέγεις ἄγροικον ἄρα σύ γ' εἶναι τὸν θεόν;                  Μὰ Δί' οὐκ ἔγωγ' ἀλλὰ σκατοφάγον.
Αἲ τάλαν.
Μετὰ ταῦτ' ἐγὼ μὲν εὐθὺς ἐνεκαλυψάμην δείσας ἐκεῖνος δ' ἐν κύκλῳ τὰ νοσήματα σκοπῶν περιῄει πάντα κοσμίως πάνυ.
Ἔπειτα παῖς αὐτῷ λίθινον θυείδιον παρέθηκε καὶ δοίδυκα καὶ κιβώτιον.
Σὺ δὲ πῶς ἑώρας ὦ κάκιστ' ἀπολούμενε ὃς ἐγκεκαλύφθαι φῄς;                                      Διὰ τοῦ τριβωνίου· ὀπὰς γὰρ εἶχεν οὐκ ὀλίγας μὰ τὸν Δία.
Πρῶτον δὲ πάντων τῷ Νεοκλείδῃ φάρμακον κατάπλαστον ἐνεχείρησε τρίβειν ἐμβαλὼν σκορόδων κεφαλὰς τρεῖς Τηνίων.
Ἔπειτ' ἔφλα ἐν τῇ θυείᾳ συμπαραμειγνύων ὀπὸν καὶ σχῖνον· εἶτ' ὄξει διέμενος Σφηττίῳ κατέπλασεν αὐτοῦ τὰ βλέφαρ' ἐκστρέψας ἵνα ὀδυνῷτο μᾶλλον.
Ὁ δὲ κεκραγὼς καὶ βοῶν ἔφευγ' ἀνᾴξας· ὁ δὲ θεὸς γελάσας ἔφη· Ἐνταῦθά νυν κάθησο καταπεπλασμένος ἵν' ἐπομνύμενον παύσω σε τὰς ἐκκλησίας.
Ὡς φιλόπολίς τίς ἐσθ' ὁ δαίμων καὶ σοφός.
Μετὰ τοῦτο τῷ Πλούτῳ 'τι παρεκαθέζετο καὶ πρῶτα μὲν δὴ τῆς κεφαλῆς ἐφήψατο ἔπειτα καθαρὸν ἡμιτύβιον λαβὼν τὰ βλέφαρα περιέψησεν.
Ἡ Πανάκεια δὲ κατεπέτας' αὐτοῦ τὴν κεφαλὴν φοινικίδι καὶ πᾶν τὸ πρόσωπον· εἶθ' ὁ θεὸς ἐπόππυσεν.
Ἐξῃξάτην οὖν δύο δράκοντ' ἐκ τοῦ νεὼ ὑπερφυεῖ τὸ μέγεθος.
Ὦ φίλοι θεοί.
Τούτω δ' ὑπὸ τὴν φοινικίδ' ὑποδύνθ' ἡσυχῇ τὰ βλέφαρα περιέλειχον ὥς γέ μοὐδόκει· καὶ πρίν σε κοτύλας ἐκπιεῖν οἴνου δέκα ὁ Πλοῦτος ὦ δέσποιν' ἀνειστήκει βλέπων· ἐγὼ δὲ τὼ χεῖρ' ἀνεκρότης' ὑφ' ἡδονῆς τὸν δεσπότην τ' ἤγειρον.
Ὁ θεὸς δ' εὐθέως ἠφάνισεν αὐτὸν οἵ τ' ὄφεις εἰς τὸν νεών.
Οἱ δ' ἐγκατακείμενοι παρ' αὐτῷ πῶς δοκεῖς τὸν Πλοῦτον ἠσπάζοντο καὶ τὴν νύχθ' ὅλην ἐγρηγόρεσαν ἕως διέλαμψεν ἡμέρα.
Ἐγὼ δ' ἐπῄνουν τὸν θεὸν πάνυ σφόδρα ὅτι βλέπειν ἐπόησε τὸν Πλοῦτον ταχύ τὸν δὲ Νεοκλείδην μᾶλλον ἐπόησεν τυφλόν.
Ὅσην ἔχεις τὴν δύναμιν ὦναξ δέσποτα.
Ἀλλ' ἦν περὶ αὐτὸν ὄχλος ὑπερφυὴς ὅσος.
Οἱ γὰρ δίκαιοι πρότερον ὄντες καὶ βίον ἔχοντες ὀλίγον αὐτὸν ἠσπάζοντο καὶ ἐδεξιοῦνθ' ἅπαντες ὑπὸ τῆς ἡδονῆς· ὅσοι δ' ἐπλούτουν οὐσίαν τ' εἶχον συχνὴν οὐκ ἐκ δικαίου τὸν βίον κεκτημένοι ὀφρῦς ξυνῆγον ἐσκυθρώπαζόν θ' ἅμα.
Οἱ δ' ἠκολούθουν κατόπιν ἐστεφανωμένοι γελῶντες εὐφημοῦντες· ἐκτυπεῖτο δὲ ἐμβὰς γερόντων εὐρύθμοις προβήμασιν.
Ἀλλ' εἶ' ἁπαξάπαντες ἐξ ἑνὸς λόγου ὀρχεῖσθε καὶ σκιρτᾶτε καὶ χορεύετε· οὐδεὶς γὰρ ὑμῖν εἰσιοῦσιν ἀγγελεῖ ὡς ἄλφιτ' οὐκ ἔνεστιν ἐν τῷ θυλάκῳ.
Νὴ τὴν Ἑκάτην κἀγὼ δ' ἀναδῆσαι βούλομαι εὐαγγέλιά σε κριβανιτῶν ὁρμαθῷ τοιαῦτ' ἀπαγγείλαντα.
Μή νυν μέλλ' ἔτι ὡς ἅνδρες ἐγγύς εἰσιν ἤδη τῶν θυρῶν.
Φέρε νυν ἰοῦς' εἴσω κομίσω καταχύσματα ὥσπερ νεωνήτοισιν ὀφθαλμοῖς ἐγώ.
Ἐγὼ δ' ἀπαντῆσαί γ' ἐκείνοις βούλομαι.
Καὶ προσκυνῶ γε πρῶτα μὲν τὸν ἥλιον ἔπειτα σεμνῆς Παλλάδος κλεινὸν πέδον χώραν τε πᾶσαν Κέκροπος ἥ μ' ἐδέξατο.
Αἰσχύνομαι δὲ τὰς ἐμαυτοῦ συμφοράς οἵοις ἄρ' ἀνθρώποις ξυνὼν ἐλάνθανον τοὺς ἀξίους δὲ τῆς ἐμῆς ὁμιλίας ἔφευγον εἰδὼς οὐδέν.
Ὦ τλήμων ἐγώ ὡς οὔτ' ἐκεῖν' ἄρ' οὔτε ταῦτ' ὀρθῶς ἔδρων.
Ἀλλ' αὖ τὰ πάντα πάλιν ἀναστρέψας ἐγὼ δείξω τὸ λοιπὸν πᾶσιν ἀνθρώποις ὅτι ἄκων ἐμαυτὸν τοῖς πονηροῖς ἐπεδίδουν.
Βάλλ' ἐς κόρακας.
Ὡς χαλεπόν εἰσιν οἱ φίλοι οἱ φαινόμενοι παραχρῆμ' ὅταν πράττῃ τις εὖ.
Νύττουσι γὰρ καὶ φλῶσι τἀντικνήμια ἐνδεικνύμενος ἕκαστος εὔνοιάν τινα.
Φέρε νυν νόμος γάρ ἐστι τὰ καταχύσματα ταυτὶ καταχέω σου λαβοῦσα.
Ἐμοῦ γὰρ εἰσιόντος εἰς τὴν οἰκίαν πρώτιστ' ἀναβλέψαντος οὐδὲν ἐκφέρειν πρεπῶδές ἐστιν ἀλλὰ μᾶλλον εἰσφέρειν.
Ἔπειτα καὶ τὸν φόρτον ἐκφύγοιμεν ἄν.
Οὐ γὰρ πρεπῶδές ἐστι τῷ διδασκάλῳ ἰσχάδια καὶ τρωγάλια τοῖς θεωμένοις προβαλόντ' ἐπὶ τούτοις εἶτ' ἀναγκάζειν γελᾶν.
Εὖ πάνυ λέγεις· ὡς Δεξίνικός γ' οὑτοσὶ ἀνίσταθ' ὡς ἁρπασόμενος τὰς ἰσχάδας.
Ὡς ἡδὺ πράττειν ὦνδρές ἐστ' εὐδαιμόνως καὶ ταῦτα μηδὲν ἐξενεγκόντ' οἴκοθεν.
Ἡμῖν γὰρ ἀγαθῶν σωρὸς εἰς τὴν οἰκίαν ἐπεισπέπαικεν οὐδὲν ἠδικηκόσιν.
Οὕτω τὸ πλουτεῖν ἐστιν ἡδὺ πρᾶγμα δή.
Ἡ μὲν σιπύη μεστή 'στι λευκῶν ἀλφίτων οἱ δ' ἀμφορῆς οἴνου μέλανος ἀνθοσμίου.
Ἅπαντα δ' ἡμῖν ἀργυρίου καὶ χρυσίου τὰ σκευάρια πλήρη 'στίν ὥστε θαυμάσαι.
Τὸ φρέαρ δ' ἐλαίου μεστόν· αἱ δὲ λήκυθοι μύρου γέμουσι τὸ δ' ὑπερῷον ἰσχάδων.
Ὀξὶς δὲ πᾶσα καὶ λοπάδιον καὶ χύτρα χαλκῆ γέγονε· τοὺς δὲ πινακίσκους τοὺς σαπροὺς τοὺς ἰχθυηροὺς ἀργυροῦς πάρεσθ' ὁρᾶν.
Ὁ δ' ἰπνὸς γέγον' ἡμῖν ἐξαπίνης ἐλεφάντινος.
Στατῆρσι δ' οἱ θεράποντες ἀρτιάζομεν χρυσοῖς· ἀποψώμεσθα δ' οὐ λίθοις ἔτι ἀλλὰ σκοροδίοις ὑπὸ τρυφῆς ἑκάστοτε.
Καὶ νῦν ὁ δεσπότης μὲν ἔνδον βουθυτεῖ ὗν καὶ τράγον καὶ κριὸν ἐστεφανωμένος ἐμὲ δ' ἐξέπεμψεν ὁ καπνός· οὐχ οἷός τε γὰρ ἔνδον μένειν ἦν· ἔδακνε γὰρ τὰ βλέφαρά μου.
Ἕπου μετ' ἐμοῦ παιδάριον ἵνα πρὸς τὸν θεὸν ἴωμεν.
Δῆλον ὅτι τῶν χρηστῶν τις ὡς ἔοικας εἶ.
μεγάλων γάρ μοὐστὶν ἀγαθῶν αἴτιος.
Ἐγὼ γὰρ ἱκανὴν οὐσίαν παρὰ τοῦ πατρὸς λαβὼν ἐπήρκουν τοῖς δεομένοις τῶν φίλων εἶναι νομίζων χρήσιμον πρὸς τὸν βίον.
Ἦ πού σε ταχέως ἐπέλιπεν τὰ χρήματα.
Κομιδῇ μὲν οὖν.
Οὐκοῦν μετὰ ταῦτ' ἦσθ' ἄθλιος.
Κομιδῇ μὲν οὖν.
Κἀγὼ μὲν ᾤμην οὓς τέως εὐεργέτησα δεομένους ἕξειν φίλους ὄντως βεβαίους εἰ δεηθείην ποτέ· οἱ δ' ἐξετρέποντο κοὐκ ἐδόκουν ὁρᾶν μ' ἔτι.
Καὶ κατεγέλων γ' εὖ οἶδ' ὅτι.
Κομιδῇ μὲν οὖν· αὐχμὸς γὰρ ὢν τῶν σκευαρίων μ' ἀπώλεσεν.
Ἀλλ' οὐχὶ νῦν.
Ἀνθ' ὧν ἐγὼ πρὸς τὸν θεὸν προσευξόμενος ἥκω δικαίως ἐνθάδε.
Καὶ τοῦτ' ἀναθήσων ἔρχομαι πρὸς τὸν θεόν.
Τὰ δ' ἐμβάδια;                                 Καὶ ταῦτα συνεχειμάζετο.
Χαρίεντά γ' ἤκεις δῶρα τῷ θεῷ φέρων.
Οἴμοι κακοδαίμων ὡς ἀπόλωλα δείλαιος καὶ τρισκακοδαίμων καὶ τετράκις καὶ πεντάκις καὶ δωδεκάκις καὶ μυριάκις· ἰοὺ ἰού.
Οὕτω πολυφόρῳ συγκέκραμαι δαίμονι.
Προσέρχεται γάρ τις κακῶς πράττων ἀνήρ ἔοικε δ' εἶναι τοῦ πονηροῦ κόμματος.
Νὴ Δία καλῶς τοίνυν ποιῶν ἀπόλλυται.
Καὶ τίνα δέδρακε δῆτα τοῦτ';                                               Ἐμὲ τουτονί.
Ὡς σοβαρός ὦ Δάματερ εἰσελήλυθεν ὁ συκοφάντης.
Δῆλον ὅτι βουλιμιᾷ.
Σὺ μὲν εἰς ἀγορὰν ἰὼν ταχέως οὐκ ἂν φθάνοις· ἐπὶ τοῦ τροχοῦ γὰρ δεῖ ς' ἐκεῖ στρεβλούμενον εἰπεῖν ἃ πεπανούργηκας.
Οἰμώξἄρα σύ.
Νὴ τὸν Δία τὸν σωτῆρα πολλοῦ γ' ἄξιος ἅπασι τοῖς Ἕλλησιν ὁ θεὸς οὗτος εἰ τοὺς συκοφάντας ἐξολεῖ κακοὺς κακῶς.
Οὐδὲν προτιμῶ σου· φορῶ γὰρ πριάμενος τὸν δακτύλιον τονδὶ παρ' Εὐδάμου δραχμῆς.
Ἀλλ' οὐδέν' ἔστι συκοφάντου δήγματος.
Οὐκ ἐπ' ἀγαθῷ γὰρ ἐνθάδ' ἐστὸν οὐδενί.
Μὰ τὸν Δί' οὔκουν τῷ γε σῷ σάφ' ἴσθ' ὅτι.
Ἀπὸ τῶν ἐμῶν γὰρ ναὶ μὰ Δία δειπνήσετον.
Ὡς δὴ 'π' ἀληθείᾳ σὺ μετὰ τοῦ μάρτυρος διαρραγείης                               μηδενός γ' ἐμπλήμενος.
Υυ υυ υυ υυ υυ υυ.
ἐπεὶ τοιοῦτόν γ' ἀμπέχεται τριβώνιον.
Σὺ φιλόπολις καὶ χρηστός;                                            Ὡς οὐδείς γ' ἀνήρ.
Καὶ μὴν ἐπερωτηθεὶς ἀπόκριναί μοι.
Τί δαί; τέχνην τιν' ἔμαθες;                                              Οὐ μὰ τὸν Δία.
Σύ; τί μαθών;                                                     Βούλομαι.
Οὔκουν δικαστὰς ἐξεπίτηδες ἡ πόλις ἄρχειν καθίστησιν;                                    Κατηγορεῖ δὲ τίς;                  Ὁ βουλόμενος.
Οὐκοῦν ἐκεῖνός εἰμ' ἐγώ.
Ὥστ' εἰς ἔμ' ἥκει τῆς πόλεως τὰ πράγματα.
Νὴ Δία πονηρόν γ' ἆρα προστάτην ἔχει.
Οὐδ' ἂν μεταμάθοις;                                      Οὐδ' ἂν εἰ δοίης γέ μοι τὸν Πλοῦτον αὐτὸν καὶ τὸ Βάττου σίλφιον.
Κατάθου ταχέως θοἰμάτιον.
Οὗτος σοὶ λέγει.
Ἔπειθ' ὑπόλυσαι.
Πάντα ταῦτα σοὶ λέγει.
Καὶ μὴν προσελθέτω πρὸς ἔμ' ὑμῶν ἐνθαδὶ ὁ βουλόμενος.
Οὐκοῦν ἐκεῖνός εἰμ' ἐγώ.
Οἴμοι τάλας ἀποδύομαι μεθ' ἡμέραν.
Ἀλλ' οἴχεται φεύγων ὃν ἦγες μάρτυρα.
Οἴμοι περιείλημμαι μόνος.
Δὸς σύ μοι τὸ τριβώνιον ἵν' ἀμφιέσω τὸν συκοφάντην τουτονί.
Μὴ δῆθ'· ἱερὸν γάρ ἐστι τοῦ Πλούτου πάλαι.
Τοῖς δ' ἐμβαδίοις τί χρήσεταί τις; εἰπέ μοι.
Καὶ ταῦτα πρὸς τὸ μέτωπον αὐτίκα δὴ μάλα ὥσπερ κοτίνῳ προσπατταλεύσω τουτῳί.
Ἄπειμι· γιγνώσκω γὰρ ἥττων ὢν πολὺ ὑμῶν· ἐὰν δὲ σύζυγον λάβω τινὰ κἂν σύκινον τοῦτον τὸν ἰσχυρὸν θεὸν ἐγὼ ποήσω τήμερον δοῦναι δίκην ὁτιὴ καταλύει περιφανῶς εἷς ὢν μόνος τὴν δημοκρατίαν οὔτε τὴν βουλὴν πιθὼν τὴν τῶν πολιτῶν οὔτε τὴν ἐκκλησίαν.
Καὶ μὴν ἐπειδὴ τὴν πανοπλίαν τὴν ἐμὴν ἔχων βαδίζεις εἰς τὸ βαλανεῖον τρέχε· ἔπειτ' ἐκεῖ κορυφαῖος ἑστηκὼς θέρου.
Κἀγὼ γὰρ εἶχον τὴν στάσιν ταύτην ποτέ.
Ἀλλ' ὁ βαλανεὺς ἕλξει θύραζ' αὐτὸν λαβὼν τῶν ὀρχιπέδων· ἰδὼν γὰρ αὐτὸν γνώσεται ὅτι ἔστ' ἐκείνου τοῦ πονηροῦ κόμματος.
Νὼ δ' εἰσίωμεν ἵνα προσεύξῃ τὸν θεόν.
Φέρε νυν ἐγὼ τῶν ἔνδοθεν καλέσω τινά.
Μὴ δῆτ'· ἐγὼ γὰρ αὐτὸς ἐξελήλυθα.
Ἀλλ' ὅ τι μάλιστ' ἐλήλυθας λέγειν ς' ἐχρῆν.
Πέπονθα δεινὰ καὶ παράνομ' ὦ φίλτατε· ἀφ' οὗ γὰρ ὁ θεὸς οὗτος ἤρξατο βλέπειν ἀβίωτον εἶναί μοι πεπόηκε τὸν βίον.
Ἀλλ' οὐ λαχοῦς' ἔπινες ἐν τῷ γράμματι;                  Σκώπτεις· ἐγὼ δὲ κατακέκνισμαι δειλάκρα.
Ἦν μοί τι μειράκιον φίλον πενιχρὸν μέν ἄλλως δ' εὐπρόσωπον καὶ καλὸν καὶ χρηστόν· εἰ γάρ του δεηθείην ἐγώ ἅπαντ' ἐποίει κοσμίως μοι καὶ καλῶς· ἐγὼ δ' ἐκείνῳ γ' αὖ τὰ πάνθ' ὑπηρέτουν.
Ἀλλ' ἀργυρίου δραχμὰς ἂν ᾔτης' εἴκοσιν εἰς ἱμάτιον ὀκτὼ δ' ἂν εἰς ὑποδήματα· καὶ ταῖς ἀδελφαῖς ἀγοράσαι χιτώνιον ἐκέλευσεν ἂν τῇ μητρί θ' ἱματίδιον· πυρῶν τ' ἂν ἐδεήθη μεδίμνων τεττάρων.
Οὐ πολλὰ τοίνυν μὰ τὸν Ἀπόλλω ταῦτά γε εἴρηκας· ἀλλὰ δῆλον ὅτι ς' ᾐσχύνετο.
Καὶ ταῦτα τοίνυν οὐχ ἕνεκα μισητίας αἰτεῖν μ' ἔφασκεν ἀλλὰ φιλίας οὕνεκα ἵνα τοὐμὸν ἱμάτιον φορῶν μεμνῇτό μου.
Λέγεις ἐρῶντ' ἄνθρωπον ἐκνομιώτατα.
Ἀλλ' οὐχὶ νῦν ὁ βδελυρὸς ἔτι τὸν νοῦν ἔχει τὸν αὐτόν ἀλλὰ πολὺ μεθέστηκεν πάνυ.
ἄμητα προσαπέπεμψεν ἡμῖν τουτονί ἐφ' ᾧτ' ἐκεῖσε μηδέποτέ μ' ἐλθεῖν ἔτι καὶ πρὸς ἐπὶ τούτοις εἶπεν ἀποπέμπων ὅτι πάλαι ποτ' ἦσαν ἄλκιμοι Μιλήσιοι.
Δῆλον ὅτι τοὺς τρόπους τις οὐ μοχθηρὸς ἦν.
Ἔπειτα πλουτῶν οὐκέθ' ἥδεται φακῇ· πρὸ τοῦ δ' ὑπὸ τῆς πενίας ἅπαντ' ἐπήσθιεν.
Καὶ μὴν πρὸ τοῦ γ' ὁσημέραι νὴ τὼ θεώ ἐπὶ τὴν θύραν ἐβάδιζεν ἀεὶ τὴν ἐμήν.
Τοῦ λαβεῖν μὲν οὖν χάριν.
Καί νὴ Δί' εἰ λυπουμένην γ' αἴσθοιτό με νηττάριον ἂν καὶ φάβιον ὑπεκορίζετο.
Ἔπειτ' ἴσως ᾔτει ς' ἂν εἰς ὑποδήματα.
Μυστηρίοις δὲ τοῖς μεγάλοισι νὴ Δία ἐπὶ τῆς ἁμάξης ὅτι προσέβλεψέν μέ τις ἐτυπτόμην διὰ τοῦθ' ὅλην τὴν ἡμέραν.
Οὕτω σφόδρα ζηλότυπος ὁ νεανίσκος ἦν.
Μόνος γὰρ ἥδεθ' ὡς ἔοικεν ἐσθίων.
Καὶ τάς γε χεῖρας παγκάλας ἔχειν μ' ἔφη                   ὁπότε προτείνοιέν γε δραχμὰς εἴκοσιν.
ὄζειν τε τῆς χροιᾶς ἔφασκεν ἡδύ μου                   εἰ Θάσιον ἐνέχεις εἰκότως γε νὴ Δία.
Τὸ βλέμμα θ' ὡς ἔχοιμι μαλακὸν καὶ καλόν.
Οὐ σκαιὸς ἦν ἅνθρωπος ἀλλ' ἠπίστατο γραὸς καπρώσης τἀφόδια κατεσθίειν.
Ταῦτ' οὖν ὁ θεός ὦ φίλ' ἄνερ οὐκ ὀρθῶς ποεῖ φάσκων βοηθεῖν τοῖς ἀδικουμένοις ἀεί.
Ἀναγκάσαι δίκαιόν ἐστι νὴ Δία τὸν εὖ παθόνθ' ὑπ' ἐμοῦ πάλιν μ' ἀντ' εὖ ποεῖν.
Ὀρθῶς γε· νῦν δέ ς' οὐκέτι ζῆν οἴεται.
Ὑπὸ τοῦ γὰρ ἄλγους κατατέτηκ' ὦ φίλτατε.
Οὔκ ἀλλὰ κατασέσηπας ὥς γ' ἐμοὶ δοκεῖς.
Διὰ δακτυλίου μὲν οὖν ἐμέ γ' ἂν διελκύσαις.
Εἰ τυγχάνοι γ' ὁ δακτύλιος ὢν τηλία.
Καὶ μὴν τὸ μειράκιον τοδὶ προσέρχεται οὗπερ πάλαι κατηγοροῦσα τυγχάνω· ἔοικε δ' ἐπὶ κῶμον βαδίζειν.
Φαίνεται· στεφάνους γέ τοι καὶ δᾷδ' ἔχων πορεύεται.
Τάλαιν' ἐγὼ τῆς ὕβρεος ἧς ὑβρίζομαι.
Ἔοικε διὰ πολλοῦ χρόνου ς' ἑορακέναι.
Οὔκ ἀλλ' ἀκόλαστός ἐστιν ἀεὶ τοὺς τρόπους.
Ὦ Ποντοπόσειδον καὶ θεοὶ πρεσβυτικοί ἐν τῷ προσώπῳ τῶν ῥυτίδων ὅσας ἔχει.
Ἆ ἆ τὴν δᾷδα μή μοι πρόσφερ'.
Εὖ μέντοι λέγει.
Ἐὰν γὰρ αὐτὴν εἷς μόνος σπινθὴρ βάλῃ ὥσπερ παλαιὰν εἰρεσιώνην καύσεται.
Παιδιὰν τίνα;                  Πόσους ἔχεις ὀδόντας.
Ἀλλὰ γνώσομαι κἄγωγ'· ἔχει γὰρ τρεῖς ἴσως ἢ τέτταρας.
Ἀπότεισον· ἕνα γὰρ γομφίον μόνον φορεῖ.
Ταλάντατ' ἀνδρῶν οὐχ ὑγιαίνειν μοι δοκεῖς πλυνόν με ποιῶν ἐν τοσούτοις ἀνδράσιν.
Ὄναιο μέντἄν εἴ τις ἐκπλύνειέ σε.
Οὐ δῆτ' ἐπεὶ νῦν μὲν καπηλικῶς ἔχει· εἰ δ' ἐκπλυνεῖται τοῦτο τὸ ψιμύθιον ὄψει κατάδηλα τοῦ προσώπου τὰ ῥάκη.
Γέρων ἀνὴρ ὢν οὐχ ὑγιαίνειν μοι δοκεῖς.
Πειρᾷ μὲν οὖν ἴσως σε καὶ τῶν τιτθίων ἐφάπτεταί σου λανθάνειν δοκῶν ἐμέ.
Μὰ τὴν Ἀφροδίτην οὐκ ἐμοῦ γ' ὦ βδελυρὲ σύ.
Μὰ τὴν Ἑκάτην οὐ δῆτα· μαινοίμην γὰρ ἄν.
Ἀλλ' ὦ νεανίσκ' οὐκ ἐῶ τὴν μείρακα μισεῖν σε ταύτην.
Ἀλλ' ἔγωγ' ὑπερφιλῶ.
Καὶ μὴν κατηγορεῖ γέ σου.
Ἐγὼ περὶ ταύτης οὐ μαχοῦμαί σοι.
Νῦν δ' ἄπιθι χαίρων συλλαβὼν τὴν μείρακα.
Οἶδ' οἶδα τὸν νοῦν· οὐκέτ' ἀξιοῖς ἴσως εἶναι μετ' αὐτῆς.
Ὅμως δ' ἐπειδὴ καὶ τὸν οἶνον ἠξίους πίνειν συνεκποτέ' ἐστί σοι καὶ τὴν τρύγα.
Ἀλλ' ἔστι κομιδῇ τρὺξ παλαιὰ καὶ σαπρά.
Οὐκοῦν τρύγοιπος ταῦτα πάντ' ἰάσεται.
Ἀλλ' εἴσιθ' εἴσω.
Τῷ θεῷ γοῦν βούλομαι ἐλθὼν ἀναθεῖναι τοὺς στεφάνους τούσδ' οὓς ἔχω.
Ἐγὼ δέ γ' αὐτῷ καὶ φράσαι τι βούλομαι.
Ἐγὼ δέ γ' οὐκ εἴσειμι.
Θάρρει μὴ φοβοῦ· οὐ γὰρ βιάσεται.
Πάνυ καλῶς τοίνυν λέγεις.
Ἱκανὸν γὰρ αὐτὴν πρότερον ὑπεπίττουν χρόνον.
Βάδιζ'· ἐγὼ δέ σου κατόπιν εἰσέρχομαι.
Ὡς εὐτόνως ὦ Ζεῦ βασιλεῦ τὸ γρᾴδιον ὥσπερ λεπὰς τῷ μειρακίῳ προσείχετο.
Σέ τοι λέγω ὁ Καρίων ἀνάμεινον.
Ἀλλ' ἐκκάλει τὸν δεσπότην τρέχων ταχύ ἔπειτα τὴν γυναῖκα καὶ τὰ παιδία ἔπειτα τοὺς θεράποντας εἶτα τὴν κύνα ἔπειτα σαυτόν εἶτα τὴν ὗν.
Ἡ γλῶττα τῷ κήρυκι τούτων τέμνεται.
Ἀφ' οὗ γὰρ ἤρξατ' ἐξ ἀρχῆς βλέπειν ὁ Πλοῦτος οὐδεὶς οὐ λιβανωτόν οὐ δάφνην οὐ ψαιστόν οὐχ ἱερεῖον οὐκ ἄλλ' οὐδὲ ἓν ἡμῖν ἔτι θύει τοῖς θεοῖς.
Μὰ Δί' οὐδέ γε θύσει· κακῶς γὰρ ἐπεμελεῖσθ' ἡμῶν τότε.
Καὶ τῶν μὲν ἄλλων μοι θεῶν ἧττον μέλει ἐγὼ δ' ἀπόλωλα κἀπιτέτριμμαι.
Πρότερον γὰρ εἶχον ἂν παρὰ ταῖς καπηλίσιν πάντ' ἀγάθ'· ἕωθεν εὐθύς οἰνοῦτταν μέλι ἰσχάδας ὅς' εἰκός ἐστιν Ἑρμῆν ἐσθίειν· νυνὶ δὲ πεινῶν ἀναβάδην ἀναπαύομαι.
Ποθεῖς τὸν οὐ παρόντα καὶ μάτην καλεῖς.
Οἴμοι δὲ κωλῆς ἧς ἐγὼ κατήσθιον                  Ἀσκωλίαζ' ἐνταῦθα πρὸς τὴν αἰθρίαν.
σπλάγχνων τε θερμῶν ὧν ἐγὼ κατήσθιον.
Ὀδύνη σε περὶ τὰ σπλάγχν' ἔοικέ τις στρέφειν.
Οἴμοι δὲ κύλικος ἴσον ἴσῳ κεκραμένης.
Ταύτην ἐπιπιὼν ἀποτρέχων οὐκ ἂν φθάνοις.
Εἴ μοι πορίσας ἄρτον τιν' εὖ πεπεμμένον δοίης καταφαγεῖν καὶ κρέας νεανικὸν ὧν θύεθ' ὑμεῖς ἔνδον.
Ἀλλ' οὐκ ἐκφορά.
Καὶ μὴν ὁπότε τι σκευάριον τοῦ δεσπότου ὑφέλοι' ἐγώ ς' ἂν λανθάνειν ἐποίουν ἀεί.
Ἐφ' ᾧτε μετέχειν καὐτός ὦ τοιχωρύχε· ἧκεν γὰρ ἄν σοι ναστὸς εὖ πεπεμμένος.
Ἔπειτα τοῦτόν γ' αὐτὸς ἂν κατήσθιες.
Οὐ γὰρ μετεῖχες τὰς ἴσας πληγὰς ἐμοί ὁπότε τι ληφθείην πανουργήσας ἐγώ.
Μὴ μνησικακήσῃς εἰ σὺ Φυλὴν κατέλαβες.
Ἀλλὰ ξύνοικον πρὸς θεῶν δέξασθέ με.
Τί δέ; ταὐτομολεῖν ἀστεῖον εἶναί σοι δοκεῖ;                  Πατρὶς γάρ ἐστι πᾶς' ἵν' ἂν πράττῃ τις εὖ.
Στροφαῖον; ἀλλ' οὐκ ἔργον ἔστ' οὐδὲν στροφῶν.
Ἀλλ' ἐμπολαῖον.
Ἀλλὰ πλουτοῦμεν.
Δόλιον; ἥκιστά γε· οὐ γὰρ δόλου νῦν ἔργον ἀλλ' ἁπλῶν τρόπων.
Ἀλλ' ἡγεμόνιον.
Ἀλλ' ὁ θεὸς ἤδη βλέπει.
Ὥσθ' ἡγεμόνος οὐδὲν δεησόμεσθ' ἔτι.
Ἐναγώνιος τοίνυν ἔσομαι.
Ὡς ἀγαθόν ἐστ' ἐπωνυμίας πολλὰς ἔχειν.
Οὗτος γὰρ ἐξηύρηκεν αὑτῷ βιότιον.
Οὐκ ἐτὸς ἅπαντες οἱ δικάζοντες θαμὰ σπεύδουσιν ἐν πολλοῖς γεγράφθαι γράμμασιν.
Τίς ἂν φράσειε ποῦ 'στὶ Χρεμύλος μοι σαφῶς;                  Τί δ' ἐστίν ὦ βέλτιστε;                                           Τί γὰρ ἄλλ' ἢ κακῶς; Ἀφ' οὗ γὰρ ὁ Πλοῦτος οὗτος ἤρξατο βλέπειν ἀπόλωλ' ὑπὸ λιμοῦ· καταφαγεῖν γὰρ οὐκ ἔχω καὶ ταῦτα τοῦ σωτῆρος ἱερεὺς ὢν Διός.
Τίνος οὕνεκα;                  Ὅτι πάντες εἰσὶ πλούσιοι.
Καίτοι τότε ὅτ' εἶχον οὐδέν ὁ μὲν ἂν ἥκων ἔμπορος ἔθυσεν ἱερεῖόν τι σωθείς ὁ δέ τις ἂν δίκην ἀποφυγών ὁ δ' ἂν ἐκαλλιερεῖτό τις κἀμέ γ' ἐκάλει τὸν ἱερέα· νῦν δ' οὐδὲ εἷς θύει τὸ παράπαν οὐδὲν οὐδ' εἰσέρχεται πλὴν ἀποπατησόμενοί γε πλεῖν ἢ μυρίοι.
Θάρρει· καλῶς ἔσται γάρ ἢν θεὸς θέλῃ.
Ὁ Ζεὺς ὁ σωτὴρ γὰρ πάρεστιν ἐνθάδε αὐτόματος ἥκων.
Πάντ' ἀγαθὰ τοίνυν λέγεις.
Ἱδρυσόμεθ' οὖν αὐτίκα μάλ'ἀλλὰ περίμενε τὸν Πλοῦτον οὗπερ πρότερον ἦν ἱδρυμένος τὸν ὀπισθόδομον ἀεὶ φυλάττων τῆς θεοῦ.
Ἀλλ' ἐκδότω τις δεῦρο δᾷδας ἡμμένας ἵν' ἔχων προηγῇ τῷ θεῷ σύ.
Πάνυ μὲν οὖν δρᾶν ταῦτα χρή.
Τὸν Πλοῦτον ἔξω τις κάλει.
Ὧν δ' οὕνεκ' ἦλθον;                                      Πάντα σοι πεπράξεται.
Ἥξει γὰρ ὁ νεανίσκος ὥς ς' εἰς ἑσπέραν.
Ἀλλ' εἴ γε μέντοι νὴ Δί' ἐγγυᾷ σύ μοι ἥξειν ἐκεῖνον ὡς ἔμ' οἴσω τὰς χύτρας.
Καὶ μὴν πολὺ τῶν ἄλλων χυτρῶν τἀναντία αὗται ποιοῦσι.
Ταῖς μὲν ἄλλαις γὰρ χύτραις ἡ γραῦς ἔπεστ' ἀνωτάτω ταύτης δὲ νῦν τῆς γραὸς ἐπιπολῆς ἔπεισιν αἱ χύτραι.
Οὐκέτι τοίνυν εἰκὸς μέλλειν οὐδ' ἡμᾶς ἀλλ' ἀναχωρεῖν εἰς τοὔπισθεν· δεῖ γὰρ κατόπιν τούτων ᾄδοντας ἕπεσθαι.
