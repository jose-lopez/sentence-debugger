διαφέρει δὲ μονὰς ἑνὸς ᾗ διαφέρει ἀρχέτυπον εἰκόνος· παράδειγμα μὲν γὰρ ἡ μονάς μίμημα δὲ τῆς μονάδος τὸ ἕν.
ἢ ἀπὸ τοῦ διακεκρίσθαι καὶ μεμονῶσθαι ἀπὸ τοῦ λοιποῦ πλήθους τῶν ἀριθμῶν καλεῖται μονάς.
ὁ δ' ἄρα διὰ πόθον ἐπιστήμης ὑπερκύψας ἅπαντα τὸν κόσμον ζητεῖ περὶ τοῦ κοσμοποιοῦ τίς ἐστιν ὁ δυσόρατος οὗτος καὶ δυστόπαστος σῶμα ἢ ἀσώματος ἢ ὑπεράνω τι τούτων ἢ φύσις ἁπλῆ οἵα μονάς ἢ σύγκριμα ἢ τί τῶν ὄντων.
τὸ μὲν γὰρ ἅπαξ ἔοικε τῷ ἀκράτῳ καὶ γὰρ τὸ ἄκρατον μονὰς καὶ ἡ μονὰς ἄκρατοντὸ δὲ δὶς τῷ κεκραμένῳ· τὸ γὰρ κεκραμένον οὐχ ἁπλοῦν ἅτε καὶ σύγκρισιν καὶ διάκρισιν ἐπιδεχόμενον·  μονάδας οὖν ἀκράτους ὁ θεὸς λαλεῖ.
τὸ δ' ἄνευ φωνῆς μόνῃ ψυχῇ τὸ ὂν θεωρεῖν ἐχυρώτατον ὅτι κατὰ τὸν ἀδιαίρετον ἵσταται μονάδα.
τοῦ ἐνιαυτοῦ.
λήγει τε γὰρ ἀναλυόμενος ὁ κατὰ σύνθεσιν ἀπειράκις ἄπειρος ἀριθμὸς εἰς μονάδα ἄρχεταί τε αὖ πάλιν ἀπὸ μονάδος εἰς ἀπερίγραφον συντιθέμενος πλῆθος.
διόπερ οὐδ' ἀριθμόν ἀλλὰ στοιχεῖον καὶ ἀρχὴν ἀριθμοῦ ταύτην ἔφασαν οἷς ζητεῖν ἐπιμελές.
ἀπὸ μονάδοςἀρχὴ γὰρ αὕτη.
ἥδε  πέπηγε δ' ὁ οὐρανὸς ἔκ τε τῆς ἀμερίστου φύσεως καὶ τῆς μεριστῆς· ἡ μὲν οὖν ἀμέριστος τὴν πρώτην καὶ ἀνωτάτω καὶ ἀπλανῆ περιφορὰν εἴληχεν ἣν μονὰς ἐπισκοπεῖ.
στοχασταὶ μὲν οὖν οἱ ἀπὸ τῶν γεγονότων τὸν ἀγένητον καὶ γεννητὴν τῶν ὅλων σπεύδοντες θεωρεῖν ὅμοιόν τι δρῶντες τοῖς ἀπὸ δυάδος μονάδος φύσιν ἐρευνῶσι δέον ἔμπαλιν ἀπὸ μονάδος ἀρχὴ γὰρ αὕτηδυάδα σκοπεῖν.
θνῄσκει  δυάδα τιμήσας πρὸ μονάδος καὶ τὸ γενόμενον πρὸ τοῦ πεποιηκότος ἐκθαυμάσας.
τὸ γὰρ ἄρτιον μέσον διασπᾶται διαιρουμένου τοῦ ἑνός.
μόνος δὲ ἀδιαίρετος ὁ περιττός.
ὁ μὲν γὰρ ἄρρην ἀριθμὸς τετράγωνος αὐγὴ καὶ φῶς ἐξ ἰσότητος πλευρῶν συνεστώς ὁ δὲ θῆλυς ἑτερομήκης νύκτα καὶ σκότον ἔχων διὰ τὴν ἀνισότητα.
ὥστε ὁ δύο ἀριθμὸς οὐ καθαρός πρῶτον μέν ὅτι κενός ἐστι καὶ οὐ ναστός τὸ δὲ μὴ πλῆρες οὐ καθαρόν ἀρχὴ δὲ ἀπειρίας καὶ ἀνισότητος.
ἀπειρίας μὲν διὰ τὴν ὕλην ἀνισότητος δὲ διὰ τοὺς ἑτερομήκεις.
ὅθεν οἱ παλαιοὶ ὡς ὕλην καὶ ἑτερότητα τὴν δυάδα παραλαμβάνουσι.
τὸ μὲν γὰρ δυσὶ σημείοις περατούμενόν ἐστι γραμμή.
σύμβολα τιθεὶς αὐτὰ τῶν πρώτων ἀριθμῶν μονάδος καὶ δυάδος καὶ τριάδος καὶ τετράδος ἐπειδὴ πάντα ἐν τετράδι σημεῖον καὶ γραμμὴ καὶ ἐπιφάνεια καὶ στερεόν.
ἡ μὲν οὖν ἀδιάστατος  τάττεται κατὰ σημεῖον μόνον ἡ δὲ διαστηματικὴ κατὰ τρεῖς ἰδέας γραμμῆς καὶ ἐπιφανείας καὶ στερεοῦ·  τὸ μὲν γὰρ δυσὶ σημείοις περατούμενόν ἐστι γραμμή τὸ δ' ἐπὶ δύο διαστατὸν ἐπιφάνεια ῥυείσης ἐπὶ πλάτος γραμμῆς τὸ δ' ἐπὶ τρία στερεόν μήκους καὶ πλάτους βάθος προσλαβόντων ἐφ' ὧν ἵσταται ἡ φύσις· πλείους γὰρ τριῶν διαστάσεις οὐκ ἐγέννησεν.
ὁ γὰρ κατ' αὐτὴν ἀριθμὸς τοῖς γενητοῖς ἐπιδέδωκε γένεσιν αὔξησιν τροφήν καὶ οὐχ ἁπλῶς εἴρηται· τριχθὰ δὲ πάντα δέδασται.
ἓν μὲν οὖν μέτρον ἐστί καθ' ὃ συνέστη ὁ ἀσώματος καὶ νοητὸς κόσμος.
δεύτερον δὲ μέτρον καθ' ὃ ἐπάγη ὁ αἰσθητὸς οὐρανός πέμπτην λαχὼν καὶ θειοτέραν οὐσίαν ἄτρεπτον καὶ ἀμετάβολον.
τρίτον δὲ καθ' ὃ ἐδημιουργήθη τὰ ὑπὸ σελήνην ἐκ τῶν τεσσάρων δυνάμεων γένεσιν καὶ φθορὰν ἐπιδεχόμενα.
τριμερὴς γὰρ ὁ χρόνος ἐκ παρεληλυθότος καὶ ἐνεστῶτος καὶ μέλλοντος συνεστώς.
μόνος γὰρ ἰσάκις ἴσος ἰσομερὴς ἐκ τῶν αὐτῶν καὶ συνθέσει καὶ δυνάμει πέφυκε γεννᾶσθαι σύνθεσιν μὲν οὖν ἐκ δυεῖν καὶ δυεῖν δύναμιν δὲ ἐκ τοῦ δὶς δύο πάγκαλόν τι συμφωνίας εἶδος ἐπιδεικνύμενος ὃ μηδενὶ τῶν ἄλλων ἀριθμῶν συμβέβηκεν.
καλεῖται δ' ἡ τετρὰς καὶ πᾶς ὅτι τοὺς ἄχρι δεκάδος καὶ αὐτὴν δεκάδα περιέχει δυνάμει.
ὅτι μὲν οὖν τοὺς πρὸ αὐτῆς παντί τῳ δῆλον.
ὅτι δὲ καὶ τοὺς μετ' αὐτήν ἐξ ἐπιλογισμοῦ ῥᾴδιον ἰδεῖν.
ἓν δύο τρία τέτταρα συντιθέντες ὃ ἠποροῦμεν εὑρήσομεν.
ἐκ μὲν γὰρ ἑνὸς καὶ τεττάρων πεντὰς ἔσται ἐκ δὲ δυεῖν καὶ τεττάρων ἑξάς ἑβδομὰς δὲ ἐκ τριῶν καὶ τεττάρων· καὶ κατὰ τὴν διπλῆν σύνθεσιν ἐξ ἑνὸς καὶ τριῶν καὶ τεττάρων ὀγδοάς καὶ πάλιν ἐκ δυεῖν καὶ τριῶν καὶ τεττάρων ὁ ἐννέα ἀριθμός δεκὰς δὲ ἐκ πάντων· ἓν γὰρ καὶ δύο καὶ τρία καὶ τέτταρα δέκα γεννᾷ.
καὶ τετράδα τὴν δεκάδος οὐσίαν.
ἡ σύνθεσις ἑνὸς καὶ δυοῖν καὶ τριῶν καὶ τεττάρων ἀποτελεῖ δεκάδα.
διὰ πασῶν.
οὓς ἅπαντας ἡ τετρὰς ἔχει περιλαβοῦσα τὸν μὲν ἐπίτριτον ἐν τῷ τέσσαρα πρὸς τρία τὸν δ' ἡμιόλιον ἐν τῷ τρία πρὸς δύο τὸν δὲ διπλάσιον ἐν τῷ δύο πρὸς ἓν ἢ τέσσαρα πρὸς δύο τὸν δὲ τετραπλάσιον ἐν τῷ τέσσαρα πρὸς ἕν.
πρεσβύτατός τε αὖ τετραγώνων ὁ ἀριθμὸς ὢν ἐν ὀρθαῖς γωνίαις ὡς τὸ κατὰ γεωμετρίαν δηλοῖ σχῆμα ἐξετάζεται· αἱ δ' εἰσὶν ὀρθότητος λόγου σαφῆ δείγματα πηγὴ δὲ ἀέναος ἀρετῶν ὁ ὀρθὸς λόγος.
ἀνάγκη μέντοι τὰς τοῦ τετραγώνου πλευρὰς ἴσας εἶναι· δικαιοσύνην δὲ ἰσότης τὴν ἔξαρχον καὶ ἡγεμονίδα τῶν ἀρετῶν ἔτεκεν· ὥστε ἰσότητος καὶ δικαιοσύνης καὶ πάσης ἀρετῆς χωρὶς τῶν ἄλλων ἐπιδείκνυται τὸν ἀριθμὸν εἶναι σύμβολον.
ἔστι δὲ καὶ δύναμις ἄλλη τετράδος λεχθῆναί τε καὶ νοηθῆναι θαυμασιωτάτη.
πρώτη γὰρ αὕτη τὴν τοῦ στερεοῦ φύσιν ἔδειξε τῶν πρὸ αὐτῆς ἀριθμῶν τοῖς ἀσωμάτοις ἀνακειμένων· κατὰ μὲν γὰρ τὸ ἓν τάττεται τὸ λεγόμενον ἐν γεωμετρίᾳ σημεῖον κατὰ δὲ τὰ δύο γραμμή διότι ῥύσει μὲν ἑνὸς δυάς ῥύσει δὲ σημείου συνίσταται γραμμή.
γραμμὴ δ' ἐστὶ μῆκος ἀπλατές· πλάτους δὲ προσγενομένου γίνεται ἐπιφάνεια ἣ τέτακται κατὰ τριάδα· ἐπιφανείᾳ δὲ πρὸς τὴν τοῦ στερεοῦ φύσιν ἑνὸς δεῖ τοῦ βάθους ὃ προστεθὲν τριάδι γίνεται τετράς.
ὅθεν καὶ μέγα χρῆμα συμβέβηκεν εἶναι τὸν ἀριθμὸν τοῦτον ὃς ἐκ τῆς ἀσωμάτου καὶ νοητῆς οὐσίας ἤγαγεν εἰς ἔννοιαν ἡμᾶς τριχῆ διαστατοῦ σώματος τοῦ φύσει πρῶτον αἰσθητοῦ.
ὁ δὲ μὴ συνεὶς τὸ λεγόμενον ἔκ τινος παιδιᾶς εἴσεται πάνυ συνήθους.
οἱ καρυατίζοντες εἰώθασι τρία ἐν ἐπιπέδῳ κάρυα προτιθέντες ἐπιφέρειν ἕν σχῆμα πυραμοειδὲς ἀπογεννῶντες· τὸ μὲν οὖν ἐν ἐπιπέδῳ τρίγωνον ἵσταται μέχρι τριάδος τὸ δ' ἐπιτεθὲν τετράδα μὲν ἐν ἀριθμοῖς ἐν δὲ σχήμασι πυραμίδα γεννᾷ στερεὸν ἤδη σῶμα.
στερεοῦ  δὲ τέσσαρα.
ἀπόχρη δὲ κἀκεῖνο προσθεῖναι ὅτι καὶ τῇ τοῦ παντὸς οὐρανοῦ τε καὶ κόσμου γενέσει γέγονεν ἀρχή· τὰ γὰρ τέτταρα στοιχεῖα ἐξ ὧν τόδε τὸ πᾶν ἐδημιουργήθη καθάπερ ἀπὸ πηγῆς ἐρρύη τῆς ἐν ἀριθμοῖς τετράδος.
τάς τε γοῦν τοῦ παντὸς ῥίζας ἐξ ὧν ὁ κόσμος τέτταρας εἶναι συμβέβηκε γῆν ὕδωρ ἀέρα πῦρ.
διαφέρει γὰρ ἔμψυχα ἀψύχων οὐδενὶ μᾶλλον ἢ αἰσθήσει· πενταχῆ δὲ τμητὸν αἴσθησις εἰς ὅρασιν εἰς ἀκοήν εἰς γεῦσιν εἰς ὄσφρησιν εἰς ἁφήν.
καὶ διὰ τοῦτο μέντοι τὸν καρπὸν τοῦ πέμπτου  ἡμῖν ἀνατίθησιν ὅτι αἰσθήσεως πεντὰς ἀριθμὸς οἰκεῖος καί εἰ δεῖ τἀληθὲς εἰπεῖν τὸ τρέφον τὸν νοῦν ἡμῶν ἐστιν αἴσθησις ἢ δι' ὀφθαλμῶν τὰς χρωμάτων καὶ σχημάτων ποιότητας εὐτρεπίζουσα ἢ δι' ὤτων παντοδαπὰς τὰς τῶν φωνῶν ἰδιότητας ἢ διὰ μυκτηρίων ὀσμὰς ἢ χυλοὺς διὰ στόματος ἢ μαλακότητας εὐενδέτους καὶ σκληρότητας ἀντιτύπους ἢ λειότητας καὶ τραχύτητας ψυχρότητας τε αὖ καὶ θερμότητας διὰ τῆς ἀνὰ πᾶν τὸ σῶμα σκιδναμένης δυνάμεως ἣν ἔθος ὀνομάζειν ἁφήν.
ἡ πεντὰς αἰσθήσεων ἀριθμός ἐστιν.
ὶ ἕκτῳ.
ἑβδόμην δὲ λέγω καὶ τὴν σὺν ἑξάδι τῇ γονιμωτάτῃ καὶ τὴν ἄνευ ἑξάδος.
οὐ μὴν ὅτι θαυμασιωτέρα τῶν περὶ αὐτῆς λεγομένων ἐστί διὰ τοῦθ' ἡσυχαστέον ἀλλ' ἐπιτολμητέον εἰ καὶ μὴ πάντα μηδὲ τὰ κυριώτατα οἷόν τε τὰ γοῦν ταῖς ἡμετέραις διανοίαις ἐφικτὰ δηλῶσαι.
ἑκάτερον δὲ εἶδος οὐ παρέργως ἐπισκεπτέον.
σαφεστάτη δ' οἱ λεχθέντες ἀριθμοὶ πίστις· αὐτίκα ὁ ἀπὸ μονάδος ἐν διπλασίονι λόγῳ παραυξηθεὶς ἕβδομος ὁ τέσσαρα καὶ ἑξήκοντα τετράγωνος μέν ἐστιν ὀκτὼ ὀκτάκις πολυπλασιασθέντων κύβος δὲ τεσσάρων ἐπὶ τέσσαρα τετράκις· καὶ πάλιν ὁ ἐν τριπλασίονι λόγῳ παραυξηθεὶς ἀπὸ μονάδος ἕβδομος ὁ ἑπτακόσια εἰκοσιεννέα τετράγωνος μὲν πολυπλασιασθέντος ἐφ' αὑτὸν τοῦ ἑπτὰ καὶ εἴκοσι κύβος δὲ τοῦ ἐννέα ἐφ' αὑτὸν ἐννάκις.
καὶ ἀεὶ τὸν ἕβδομον ποιούμενός τις ἀντὶ μονάδος ἀρχὴν καὶ παραύξων κατὰ τὴν αὐτὴν ἀναλογίαν ἄχρις ἑβδομάδος εὑρήσει πάντως τὸν παραυξηθέντα κύβον τε καὶ τετράγωνον.
ἀπὸ γοῦν τοῦ ἑξηκοντατέσσαρα ὁ συντεθεὶς ἐν διπλασίονι λόγῳ γεννήσει ἕβδομον τὸν τετρακισχίλια καὶ ἐνενηκονταέξ τετράγωνον ὁμοῦ καὶ κύβον τετράγωνον μὲν αὐτὸν πλευρὰν ἔχοντα τὸν ἑξηκοντατέσσαρα κύβον δὲ τὸν ἑκκαίδεκα.
τοσοῦτο δ' ἐν ἑβδομάδι πέφυκεν εἶναι τὸ ἱεροπρεπές ὥστ' ἐξαίρετον ἔχει λόγον παρὰ τοὺς ἐν δεκάδι πάντας ἀριθμούς· ἐκείνων γὰρ οἱ μὲν γεννῶσιν οὐ γεννώμενοι οἱ δὲ γεννῶνται μέν οὐ γεννῶσι δέ οἱ δὲ ἀμφότερα καὶ γεννῶσι καὶ γεννῶνται· τὸ μὲν οὖν ἓν γεννᾷ τοὺς ἑξῆς ἅπαντας ἀριθμοὺς ὑπ' οὐδενὸς γεννώμενον τὸ παράπαν· τὰ δ' ὀκτὼ γεννᾶται μὲν ὑπὸ τοῦ δὶς τέσσαρα γεννᾷ δ' οὐδένα τῶν ἐν δεκάδι· ὁ δ' αὖ τέσσαρα τὴν ἀμφοῖν καὶ γονέων καὶ ἐκγόνων ἔχει τάξιν· γεννᾷ μὲν γὰρ τὸν ὀκτὼ δὶς γενόμενος γεννᾶται δὲ ὑπὸ τοῦ δὶς δύο.
ὅθεν καὶ οἱ Πυθαγόρειοι Ἀθηνᾷ τὴν ἑπτάδα ἀνατίθενται.
ἥδε γάρ ἐστιν ἡ ἐν ἀριθμοῖς παρθένος ἡ ἀμήτωρ φύσις ἡ μονάδος οἰκειοτάτη καὶ ἀρχῆς.
τὸ γὰρ μήτε γεννῶν μήτε γεννώμενον ἀκίνητον μένει· ἐν κινήσει γὰρ ἡ γένεσις ἐπεὶ καὶ τὸ γεννῶν καὶ τὸ γεννώμενον οὐκ ἄνευ κινήσεως τὸ μὲν ἵνα γεννήσῃ τὸ δὲ ἵνα γεννηθῇ· μόνον δ' οὔτε κινοῦν οὔτε κινούμενον ὁ πρεσβύτερος ἄρχων καὶ ἡγεμών οὗ λέγοιτ' ἂν προσηκόντως εἰκὼν ἑβδομάς· μαρτυρεῖ δέ μου τῷ λόγῳ καὶ Φιλόλαος ἐν τούτοις· ἔστι γάρ φησίν ἡγεμὼν καὶ ἄρχων ἁπάντων θεὸς εἷς ἀεὶ ὤν μόνιμος ἀκίνητος αὐτὸς αὑτῷ ὅμοιος ἕτερος τῶν ἄλλων.
ς ἦν.
αὐτίκα συνέστηκε τὰ ἑπτὰ ἐξ ἑνὸς καὶ δυοῖν καὶ τεττάρων ἐχόντων δύο λόγους ἁρμονικωτάτους τόν τε διπλάσιον καὶ τετραπλάσιον τὸν μὲν τὴν διὰ πασῶν συμφωνίαν τὸν δὲ τετραπλάσιον τὴν δὶς διὰ πασῶν ἀποτελοῦντα.
περιέχει δὲ καὶ διαιρέσεις ἄλλας ζυγάδην τρόπον τινὰ συνεστώσας ἑβδομάς· διαιρεῖται γὰρ πρῶτον μὲν εἰς μονάδα καὶ ἑξάδα ἔπειτα εἰς δυάδα καὶ πεντάδα καὶ τελευταῖον εἰς τριάδα καὶ τετράδα.
μουσικωτάτη δὲ καὶ ἡ τούτων ἀναλογία τῶν ἀριθμῶν· τὰ μὲν γὰρ ἕξ πρὸς ἓν ἔχει λόγον ἑξαπλάσιον ὁ δ' ἑξαπλάσιος λόγος τὸ μέγιστον ἐν τοῖς οὖσι ποιεῖ διάστημα ᾧ διέστηκε τὸ ὀξύτατον ἀπὸ τοῦ βαρυτάτου καθάπερ ἀποδείξομεν ὅταν ἀπὸ τῶν ἀριθμῶν μετέλθωμεν ἐπὶ τὸν ἐν ἁρμονίαις λόγον· τὰ δὲ πέντε πρὸς δύο πλείστην ἐν ἁρμονίᾳ δύναμιν ἐπιδείκνυται σχεδὸν ἐνάμιλλον τῇ διὰ πασῶν ὅπερ τῇ κανονικῇ θεωρίᾳ σαφέστατα παρίσταται.
ἔχει δὲ καὶ διαιρέσεις ζυγάδην τρόπον τινὰ συνεστώσας· διαιρεῖται γὰρ πρῶτον εἰς μονάδα καὶ ἑξάδα ἔπειτα εἰς πεντάδα καὶ δυάδα καὶ τελευταῖον εἰς τριάδα καὶ τετράδα· μουσικωτάτη δὲ ἡ τούτων τῶν ἀριθμῶν ἀναλογία.
τὸ δὲ πλινθίον συνέστηκεν ἐκ τῶν δὲ τῶν ἀριθμῶν ἓξ ὀκτὼ ἐννέα δώδεκα· ὁ μὲν ὀκτὼ πρὸς ἕξ ἐν ἐπιτρίτῳ λόγῳ καθ' ὃν ἡ διὰ τεττάρων ἁρμονία ἐστίν· ὁ δὲ ἐννέα πρὸς ἕξ ἐν ἡμιολίῳ καθ' ὃν ἡ διὰ πέντε· ὁ δὲ δώδεκα πρὸς ἕξ ἐν διπλασίονι καθ' ὃν ἡ διὰ πασῶν.
ἔχει δὲ ὡς ἔλεγον καὶ τὰς ἀναλογίας πάσας· ἀριθμητικὴν μὲν ἐκ τῶν ἕξ καὶ ἐννέα καὶ δώδεκα· οἷς γὰρ ὑπερέχει ὁ μέσος τοῦ πρώτου τρισίν τούτοις ὑπερέχεται ὑπὸ τοῦ τελευταίου.
γεωμετρικὴν δὲ ἐκ τῶν τεσσάρων· ὃν γὰρ λόγον ἔχει τὰ ὀκτὼ πρὸς ἕξ τοῦτον τὰ δώδεκα πρὸς ἐννέα· ὁ δὲ λόγος ἐπίτριτος· ἁρμονικὴν δὲ ἐκ τριῶν τοῦ ἕξ καὶ ὀκτὼ καὶ δώδεκα.
ἁρμονικῆς δ' ἀναλογίας διττὴ κρίσις· μία μέν ὅταν ὃν λόγον ἔχει ὁ ἔσχατος πρὸς τὸν πρῶτον τοῦτον ἔχῃ ἡ ὑπεροχὴ ᾗ ὑπερέχει ὁ ἔσχατος τοῦ μέσου πρὸς τὴν ὑπεροχὴν ᾗ ὑπερέχεται ὑπὸ τοῦ μέσου ὁ πρῶτος.
ἐναργεστάτην δὲ πίστιν λάβοι τις ἂν ἐκ τῶν προκειμένων ἀριθμῶν τοῦ ἕξ καὶ ὀκτὼ καὶ δώδεκα· ὁ μὲν γὰρ τελευταῖος τοῦ πρώτου διπλάσιος ἡ δ' ὑπεροχὴ πάλιν διπλασία· τὰ μὲν γὰρ δώδεκα τῶν ὀκτὼ τέτταρσιν ὑπερέχει τὰ δὲ ὀκτὼ τῶν ἕξ δυσί· τὰ δὲ τέσσαρα τῶν δυοῖν διπλάσια.
ἑτέρα δὲ βάσανος τῆς ἁρμονικῆς ἀναλογίας ὅταν ὁ μέσος τῶν ἄκρων ἴσῳ μορίῳ καὶ ὑπερέχῃ καὶ ὑπερέχηται· ὁ γὰρ ὄγδοος μέσος ὢν ὑπερέχει μὲν τοῦ πρώτου τρίτῳ μορίῳ· ὑφαιρεθέντων γὰρ τῶν ἕξ τὰ λοιπὰ δύο τρίτον ἐστὶ τοῦ πρώτου· ὑπερέχεται δ' ὑπὸ τοῦ τελευταίου τῷ ἴσῳ· εἰ γὰρ ὑφαιρεθείη τῶν δώδεκα τὰ ὀκτώ τὰ λοιπὰ τέσσαρα γίνεται τοῦ τελευταίου τρίτον.
ταῦτα μὲν ἀναγκαίως περὶ σεμνότητος ἣν ἔχει τὸ διάγραμμα ἢ πλινθίον ἢ ὅτι χρὴ καλεῖν προειρήσθω.
ἑορτάζει δὲ γῆ καὶ τὰ ἐν γῇ γανύμενα καὶ ἐνευφραινόμενα τῇ παναρμονίῳ ἑβδομάδι.
συνεστῶσα γὰρ ἐκ τριάδος καὶ τετράδος τὸ ἐν τοῖς οὖσιν ἀκλινὲς καὶ ὀρθὸν φύσει παρέχεται· ὃν δὲ τρόπον δηλωτέον.
τὸ ὀρθογώνιον τρίγωνον ὅπερ ἐστὶν ἀρχὴ ποιοτήτων ἐξ ἀριθμῶν συνέστηκε τοῦ τρία καὶ τέσσαρα καὶ πέντε· τὰ δὲ τρία καὶ τέσσαρα ἅπερ ἐστὶν ἑβδομάδος οὐσία τὴν ὀρθὴν γωνίαν ἀποτελεῖ· ἡ μὲν γὰρ ἀμβλεῖα καὶ ὀξεῖα τὸ ἀνώμαλον καὶ ἄτακτον καὶ ἄνισον ἐμφαίνουσιν· ἀμβλυτέρα γὰρ καὶ ὀξυτέρα γίνεται ἑτέρα ἑτέρας· ὀρθὴ δ' οὐκ ἐπιδέχεται σύγκρισιν οὐδ' ὀρθοτέρα γίνεται παρ' ἑτέραν ἀλλ' ἐν ὁμοίῳ μένει τὴν ἰδίαν φύσιν οὔποτ' ἀλλάττουσα.
εἰ δὴ τὸ μὲν ὀρθογώνιον τρίγωνον σχημάτων καὶ ποιοτήτων ἐστὶν ἀρχή τούτου δὲ τὸ ἀναγκαιότατον τὴν ὀρθὴν γωνίαν ἡ οὐσία τῆς ἑβδομάδος παρέχεται τριὰς ὁμοῦ καὶ τετράς νομίζοιτ' ἂν εἰκότως ἥδε πηγὴ παντὸς σχήματος καὶ πάσης ποιότητος.
τεκμηριώσαιτο δ' ἄν τις ἐκ τοῦ πᾶν σῶμα ὀργανικὸν τρισὶ μὲν κεχρῆσθαι διαστάσεσι μήκει πλάτει καὶ βάθει τέτταρσι δὲ πέρασι σημείῳ καὶ γραμμῇ καὶ ἐπιφανείᾳ καὶ στερεῷ δι' ὧν συντεθέντων ἀποτελεῖται ἑβδομάς· ἀμήχανον δ' ἦν τὰ σώματα ἑβδομάδι μετρεῖσθαι κατὰ τὴν ἐκ διαστάσεων τριῶν καὶ περάτων τεττάρων σύνθεσιν εἰ μὴ συνέβαινε τὰς τῶν πρώτων ἀριθμῶν ἰδέας ἑνὸς καὶ δυοῖν καὶ τριῶν καὶ τεττάρων οἷς θεμελιοῦται δεκάς ἑβδομάδος φύσιν περιέχειν· οἱ γὰρ λεχθέντες ἀριθμοὶ τέσσαρας μὲν ἔχουσιν ὅρους τὸν πρῶτον τὸν δεύτερον τὸν τρίτον τὸν τέταρτον διαστάσεις δὲ τρεῖς· πρώτη μὲν διάστασις ἡ ἀπὸ τοῦ ἑνὸς ἐπὶ τὰ δύο δευτέρα δὲ ἡ ἀπὸ τῶν δυοῖν ἐπὶ τὰ τρία τρίτη δὲ ἡ ἀπὸ τῶν τριῶν ἐπὶ τὰ τέσσαρα.
διατείνει δ' αὐτῆς ἡ φύσις καὶ ἐπὶ τὴν ὁρατὴν ἅπασαν οὐσίαν οὐρανὸν καὶ γῆν τὰ πέρατα τοῦ παντός φθάσασα.
τὴν μέντοι προνομίαν ἧς ἐν τοῖς οὖσιν ἑβδομὰς ἠξίωται δηλοῦσιν οἱ περὶ τὰ μαθήματα διατρίψαντες ἐπιμελῶς πάνυ καὶ πεφροντισμένως αὐτὴν ἐξιχνεύσαντες· ἥδε γάρ ἐστιν ἡ ἐν ἀριθμοῖς παρθένος ἡ ἀμήτωρ φύσις ἡ μονάδος οἰκειοτάτη καὶ ἀρχῆς ἡ ἰδέα τῶν πλανήτων ἐπεὶ καὶ τῆς ἀπλανοῦς σφαίρας μονάς· ἐκ γὰρ μονάδος καὶ ἑβδομάδος οὐρανὸς ὁ ἀσώματος τὸ παράδειγμα τοῦ ὁρατοῦ.
ὃν δὲ τρόπον ἐπισκεπτέον.
ἔνιοι δὲ αὐτὴν καιρὸν προσηγόρευσαν ἀπὸ τῶν αἰσθητῶν τεκμηρόμενοι τὴν νοητὴν αὐτῆς οὐσίαν.
ὅσα γὰρ τῶν ἐν αἰσθητοῖς ἄριστα δι' ὧν αἱ ἐτήσιοι ὧραι καὶ τῶν καιρῶν αἱ περίοδοι τεταγμένως ἀποτελοῦνται μετέσχηκεν ἑβδομάδος λέγω δὲ πλάνητας ἑπτὰ καὶ ἄρκτον καὶ πλειάδα καὶ σελήνης αὐξομένης τε καὶ μειουμένης ἀνακυκλήσεις καὶ τῶν ἄλλων τὰς ἐναρμονίους καὶ παντὸς λόγου κρείττους περιφοράς.
κατὰ μὲν οὖν τὴν πρώτην ἑπταετίαν ἔκφυσις ὀδόντων ἐστί· κατὰ δὲ τὴν δευτέραν καιρὸς τοῦ δύνασθαι προΐεσθαι σπέρμα γόνιμον· τρίτῃ δὲ γενείων αὔξησις καὶ τετάρτῃ πρὸς ἰσχὺν ἐπίδοσις· πέμπτῃ δ' αὖ γάμων ὥρα· ἕκτῃ δὲ συνέσεως ἀκμή· τῇ δὲ ἑβδόμῃ βελτίωσις ἀμφοῖν καὶ συναύξησις νοῦ καὶ λόγου· ὀγδόῃ δὲ ἡ ἐν ἑκατέρῳ τελείωσις· κατὰ δὲ τὴν ἐνάτην ἐπιείκεια καὶ πρᾳότης τῶν παθῶν ἐπὶ πλέον ἡμερωθέντων· κατὰ δὲ τὴν δεκάτην τοῦ βίου τὸ εὐκταῖον τέλος ἔτι τῶν ὀργανικῶν μελῶν συνεστηκότων· φιλεῖ γὰρ τὸ μακρὸν γῆρας ἕκαστον ὑποσκελίζειν καὶ παραιρεῖσθαι.
τὰς ἡλικίας ταύτας ἀνέγραψε καὶ Σόλων ὁ τῶν Ἀθηναίων νομοθέτης ἐλεγεῖα ποιήσας τάδε·  Παῖς μὲν ἄνηβος ἐὼν ἔτι νήπιος ἕρκος ὀδόντων φύσας ἐκβάλλει πρῶτον ἐν ἕπτ' ἔτεσιν· τοὺς δ' ἑτέρους ὅτε δὴ τελέσῃ θεὸς ἕπτ' ἐνιαυτούς ἥβης ἐκφαίνει σήματα γιγνομένης· τῇ τριτάτῃ δὲ γένειον ἀεξομένων ἔτι γυίων λαχνοῦται χροιῆς ἄνθος ἀμειβομένης.
τῇ δὲ τετάρτῃ πᾶς τις ἐν ἑβδομάδι μέγ' ἄριστος ἰσχύν ἥν τ' ἄνδρες σήματ' ἔχους' ἀρετῆς.
πέμπτῃ δ' ὥριον ἄνδρα γάμου μεμνημένον εἶναι καὶ παίδων ζητεῖν ἐξοπίσω γενεήν.
τῇ δ' ἕκτῃ περὶ πάντα καταρτύεται νόος ἀνδρός οὐδ' ἕρδειν ἔθ' ὁμῶς ἔργ' ἀπάλαμνα θέλει.
ἑπτὰ δὲ νοῦν καὶ γλῶσσαν ἐν ἑβδομάσιν μέγ' ἄριστος ὀκτώ τ' ἀμφοτέρων τέσσαρα καὶ δέκ' ἔτη· τῇ δ' ἐνάτῃ ἔτι μὲν δύναται μαλακώτερα δ' αὐτοῦ πρὸς μεγάλην ἀρετὴν γλῶσσά τε καὶ σοφίη· τὴν δεκάτην δ' εἴ τις τελέσας κατὰ μέτρον ἵκοιτο οὐκ ἂν ἄωρος ἐὼν μοῖραν ἔχοι θανάτου.
ὁ δ' ἰατρὸς Ἱπποκράτης ἡλικίας ἑπτὰ εἶναί φησι παιδίου παιδός μειρακίου νεανίσκου ἀνδρός πρεσβύτου γέροντος ταύτας δὲ μετρεῖσθαι μὲν ἑβδομάσιν οὐ μὴν ταῖς κατὰ τὸ ἑξῆς· λέγει δ' οὕτως·  ἐν ἀνθρώπου φύσει ἑπτά εἰσιν ὧραι ἃς ἡλικίας καλέουσι παιδίον παῖς μειράκιον νεανίσκος ἀνήρ πρεσβύτης γέρων· καὶ παιδίον μέν ἐστιν ἄχρις ἑπτὰ ἐτέων ὀδόντων ἐκβολῆς· παῖς δ' ἄχρι γονῆς ἐκφύσιος ἐς τὰ δὶς ἑπτά· μειράκιον δ' ἄχρι γενείου λαχνώσιος ἐς τὰ τρὶς ἑπτά· νεανίσκος δ' ἄχρις αὐξήσιος ὅλου τοῦ σώματος ἐς τὰ τετράκις ἑπτά· ἀνὴρ δ' ἄχρις ἑνὸς δέοντος ἐτέων πεντήκοντα ἐς τὰ ἑπτάκις ἑπτά· πρεσβύτης δ' ἄχρι πεντήκοντα ἕξ ἐς τὰ ἑπτάκις ὀκτώ· τὸ δ' ἐντεῦθεν γέρων.
σχεδὸν γὰρ ἡ ἀπειρία τῶν ἀριθμῶν ταύτῃ  μετρεῖται διότι οἱ συστήσαντες αὐτὴν ὅροι τέσσαρές εἰσιν ἓν καὶ δύο καὶ τρία καὶ τέτταρα οἱ δ' ἴσοι ἑκατοντάδα γεννῶσιν ἐκ δεκάδωνδέκα γὰρ καὶ εἴκοσι καὶ τριάκοντα καὶ τεσσαράκοντα γίνονται ἑκατόν ὁμοίως δὲ καὶ χιλιάδα ἐξ ἑκατοντάδων καὶ μυριάδα ἐκ χιλιάδων μονὰς δὲ καὶ δεκὰς καὶ ἑκατοντὰς καὶ χιλιὰς τέσσαρες ὅροι οἱ δεκάδα γεννῶντες.
ἄρτιον γὰρ καὶ ὁλόκληρον καὶ πλήρη ὡς καὶ σύμπαντα ὡς τύπῳ φάναι λόγον ἔχει διὰ τὸ δεκάδα ἣν τετρὰς ἐγέννησε πρῶτον καμπτῆρα τῶν ἀπὸ μονάδος συντιθεμένων ἀριθμῶν ἑστάναι.
τέλειος ἀριθμός.
ὧν  εὐθέως ἄξιον θαυμάσαι τὸν ἀριθμὸν δεκάδι τῇ παντελείᾳ περατουμένων ἣ πάσας μὲν ἀριθμῶν διαφορὰς ἀρτίων καὶ περιττῶν καὶ ἀρτιοπερίττων ἀρτίων μὲν δυοῖν περιττῶν δὲ τριῶν ἀρτιοπερίττων δὲ ἕξ περιέχει.
ἥτις δίχα τῶν πρόσθεν εἰρημένων καὶ ἑτέρας ἀριθμῶν ἐμφαίνει διαφοράς τόν τε πρῶτον κόσμον ὃς μονάδι μόνῃ μετρεῖται οὗ παράδειγμα ὁ τρεῖς ὁ πέντε ὁ ἑπτά καὶ τὸν τετράγωνον τὸν τέσσαρα τὸν ἰσάκις ἴσον καὶ μὲν δὴ τὸν κύβον τὸν ὀκτώ ὅς ἐστιν ἰσάκις ἴσος ἰσάκις καὶ τὸν τέλειον τὸν ἕξ ἰσούμενον τοῖς ἑαυτοῦ μέρεσι τρισὶ καὶ δυσὶ καὶ ἑνί.
πάσας δὲ λόγων τῶν ἐν ἀριθμοῖς πολυπλασίων καὶ ἐπιμερῶν καὶ ὑποεπιμερῶν  περιέχει.
πάσας δ' ἀναλογίας  τήν τε ἀριθμητικήν ἣ τῷ ἰσαρίθμῳ ὑπερέχει καὶ ὑπερέχεται οἷον ἐπὶ τοῦ ἓν καὶ δύο καὶ τρία καὶ τὴν γεωμετρικήν καθ' ἣν οἷος ὁ λόγος πρὸς τὸν πρῶτον τοῦ δευτέρου τοιοῦτος καὶ ὁ πρὸς τὸν δεύτερον τοῦ τρίτου ὡς ἔχει ἐπὶ τοῦ ἓν καὶ δύο καὶ τέσσαρα ἔν τε διπλασίοις καὶ τριπλασίοις καὶ συνόλως πολυπλασίοις καὶ πάλιν ἐν ἡμιολίοις καὶ ἐπιτρίτοις καὶ τοῖς παραπλησίοις ἔτι μέντοι καὶ τὴν ἁρμονικήν καθ' ἣν ὁ μέσος τῶν ἄκρων τῷ ἴσῳ μορίῳ ὑπερέχει τε καὶ ὑπερέχεται ὡς ἔχει ἐπὶ τοῦ τρίτου καὶ τετάρτου καὶ ἕκτου.
περιέχει δὲ ἡ δεκὰς καὶ τὰς τῶν συμφωνιῶν ἐμφαινομένας ἰδιότητας τήν τε διὰ τεσσάρων ἐν ἐπιτρίτῳ λόγῳ τῷ τέσσαρα πρὸς τρία καὶ τὴν διὰ πέντε ἐν ἡμιολίῳ τῷ τρία πρὸς δύο καὶ τὴν διὰ πασῶν ἐν διπλασίῳ τῷ δύο πρὸς ἕν καὶ τὴν δὶς διὰ πασῶν ἐν τετραπλασίῳ τῷ ὀκτὼ πρὸς δύο.
αι παντέλεια.
ὧν εὐθέως ἄξιον θαυμάσαι τὸν ἀριθμὸν δεκάδι τῇ παντελεία περατουμένων.
ἄχρι δεκάδος τῆς παντελείας.
παρό μοι δοκοῦσι καὶ οἱ πρῶτοι τὰ ὀνόματα τοῖς πράγμασι θέμενοισοφοὶ γὰρ ἦσανεἰκότως αὐτὴν προσαγορεῦσαι δεκάδα ὡσανεὶ δεχάδα οὖσαν παρὰ τὸ δέχεσθαι καὶ κεχωρηκέναι τὰ γένη πάντα τῶν ἀριθμῶν καὶ λόγων τῶν κατ' ἀριθμὸν καὶ ἀναλογιῶν ἁρμονιῶν τε αὖ καὶ συμφωνιῶν.
περιέχει δὲ ἡ δεκὰς καὶ τὰς τῶν τριγώνων καὶ τετραγώνων καὶ τῶν ἄλλων πολυγώνων ἐμφαινομένας ἰδιότητας.
τὴν μέντοι δεκάδα πρὸς τοῖς εἰρημένοις καὶ διὰ ταῦτα εἰκότως ἄν τις θαυμάσειε περιέχουσαν τήν τε ἀδιάστατον φύσιν καὶ τὴν διαστηματικήν· ἡ μὲν οὖν ἀδιάστατος τάττεται κατὰ σημεῖον μόνον ἡ δὲ διαστηματικὴ κατὰ τρεῖς ἰδέας γραμμῆς καὶ ἐπιφανείας καὶ στερεοῦ·  τὸ μὲν γὰρ δυσὶ σημείοις περατούμενόν ἐστι γραμμή τὸ δ' ἐπὶ δύο διαστατὸν ἐπιφάνεια ῥυείσης ἐπὶ πλάτος γραμμῆς τὸ δ' ἐπὶ τρία στερεόν μήκους καὶ πλάτους βάθος προσλαβόντων ἐφ' ὧν ἵσταται ἡ φύσις· πλείους γὰρ τριῶν διαστάσεις οὐκ ἐγέννησεν.
ἀρχέτυποι δὲ τούτων ἀριθμοὶ τοῦ μὲν ἀδιαστάτου σημείου τὸ ἕν τῆς δὲ γραμμῆς τὰ δύο καὶ ἐπιφανείας μὲν τρία στερεοῦ δὲ τέσσαρα ὧν ἡ σύνθεσις ἑνὸς καὶ δυοῖν καὶ τριῶν καὶ τεσσάρων ἀποτελεῖ δεκάδα παραφαίνουσαν τοῖς ὁρατικοῖς καὶ ἕτερα κάλλη.
τὰς γὰρ ἐν τῇ φύσει λεγομένας κατηγορίας δέκα μόνας εἶναί φασιν οἱ ἐνδιατρίβοντες τοῖς τῆς φιλοσοφίας δόγμασιν· οὐσίαν ποιόν ποσόν πρός τι ποιεῖν πάσχειν ἔχειν κεῖσθαι τὰ ὧν οὐκ ἄνευ πάντα χρόνον καὶ τόπον· οὐδὲν γάρ ἐστι τούτων ἀμέτοχον·  οἷον ἐγὼ μετέχω μὲν οὐσίας δανεισάμενος ἀφ' ἑκάστου τῶν στοιχείων ἐξ ὧν ἀπετελέσθη ὅδε ὁ κόσμος γῆς καὶ ὕδατος καὶ ἀέρος καὶ πυρός τὰ πρὸς τὴν ἐμὴν σύστασιν αὐταρκέστατα· μετέχω δὲ καὶ ποιότητος καθ' ἣν ἄνθρωπός εἰμι καὶ ποσότητος ᾗ πηλίκος· γίνομαι δὲ καὶ πρός τι ὅταν μου πρὸς δεξιοῖς τις ἢ πρὸς εὐωνύμοις ᾖ· ἀλλὰ καὶ ποιῶ τρίβων τι ἢ κείρων καὶ πάσχω κειρόμενος ἢ τριβόμενος ὑφ' ἑτέρων· κἀν τῷ ἔχειν ἐξετάζομαι ἢ περιβεβλημένος ἢ ὡπλισμένος κἀν τῷ κεῖσθαι σχεδόν τι καθεζόμενος ἢ κατακεκλιμένος· εἰμὶ δὲ πάντως κἀν τόπῳ καὶ χρόνῳ τῶν προειρημένων οὐδενὸς δυναμένου χωρὶς ἀμφοῖν ὑφίστασθαι.
δέκατον θεόν.
τέλειος δ' ἀριθμὸς ὁ δώδεκα μάρτυς δ' ὁ ζῳδιακὸς ἐν οὐρανῷ κύκλος τοσούτοις κατηστερισμένος φωσφόροις ἄστροις·.
φασὶ τοίνυν οἱ μετεωρολογικοί τὸν ζῳδιακὸν κύκλον μέγιστον ὄντα τῶν κατ' οὐρανὸν δυοκαίδεκα ζῳδίοις ἀφ' ὧν καὶ τὴν ἐπωνυμίαν ἔσχε κατηστερίσθαι.
καὶ τεσσαρακοντάδα τὴν ζῳογονικωτάτην ἐν ᾗ διαπλάττεσθαί φασιν ἄνθρωπον ἐν τῷ τῆς φύσεως ἐργαστηρίῳ.
τοῦτο μὲν δὴ πρῶτον κάλλος ἐπιδείκνυται πεντηκοντάς.
καὶ τὴν ἀπὸ ταύτης καταριθμουμένην ἑπτὰ ἑβδομάσι πεντηκοστὴν ἡμέραν.
δυνάμει δ' ὡς ἔοικεν ἀπογεννῶσι τὸν πεντηκοστὸν διὰ τοῦ τρὶς τρία καὶ τετράκις τέσσαρα καὶ πεντάκις πέντε ὥστε ἀναγκαῖον εἶναι λέγειν τοσούτῳ κρείττω δωδεκάδος εἶναι πεντηκοντάδα ὅσῳ καὶ τὸ δυνάμει τοῦ μήκει.
ἔστι δὲ προέορτος μεγίστης ἑορτῆς ἣν πεντηκοντὰς ἔλαχεν ἁγιώτατος καὶ φυσικώτατος ἀριθμῶν ἐκ τῆς τοῦ ὀρθογωνίου τριγώνου δυνάμεως ὅπερ ἐστὶν ἀρχὴ τῆς τῶν ὅλων γενέσεως συσταθείς·.
ἀπολειφθήσεται ὁ ἁγιώτατος πεντηκοντάδος ἀριθμός δύναμις ὢν τοῦ ὀρθογωνίου τριγώνου ὅπερ ἐστὶ τῆς τῶν ὅλων γενέσεως ἀρχή.
ὥστε τῆς σκηνῆς τοὺς σύμπαντας  εἶναι δίχα τῶν ἐν ταῖς γωνίαις δυοῖν ἀφανῶν πέντε καὶ πεντήκοντα ἐμφανεῖς τὸν ἀπὸ μονάδος ἄχρι δεκάδος τῆς παντελείας συμπληρούμενον ἀριθμόν.
ὑμνεῖ μέντοι καὶ τὴν δεκάδι πολυπλασιαζομένην ἑβδομάδα.
οὕτως καὶ τοὺς συνέδρους τοῦ θεοφιλοῦς τὸν δέκα ἑβδομάδων ἀριθμὸν εἰληχότας πρεσβυτέρους ὀνομάζειν ἔθος.
καὶ πάλιν ἱερεῖα μόσχων ἑβδομήκοντα ἐν διαιρέσεσι καὶ τάξεσιν ἐναρμονίοις ἑορτῇ τῶν σκηνῶν προσαγομένων· βουθυτοῦνται γὰρ οὐκ ἀθρόοι ἀλλ' ἐν ἡμέραις ἑπτά τῆς ἀρχῆς ἀπὸ τρισκαίδεκα ταύρων γενομένης· οὕτως γὰρ κατὰ τὴν ἑνὸς ὑφαίρεσιν ἀεὶ μέχρι τῆς ἑβδόμης ἔμελλεν ὁ τῶν ἑβδομήκοντα συντεθεὶς ἀριθμὸς ἐκπληροῦσθαι.
ἔστι δὲ ὅρος οὗτος τῶν ἀπὸ μονάδος παραυξηθέντων ὁ μέγιστος καὶ τελειότατος ὥστε ἀρχὴν μὲν ἀριθμῶν εἶναι μονάδα τέλος δὲ ἐν τοῖς κατὰ τὴν πρώτην σύνθεσιν μυριάδα.
παρὸ καί τινες οὐκ ἀπὸ σκοποῦ βαλβῖδι μὲν μονάδα καμπτῆρι δὲ εἴκασαν μυριάδα τοὺς δὲ μεθορίους πάντας ἀριθμοὺς τοῖς δρόμον ἀγωνιζομένοις.
ἀρχόμενοι γὰρ ὥσπερ ἀπὸ βαλβῖδος φέρεσθαι μονάδος παρὰ μυριάδα τὸ τέλος ἵστανται.
