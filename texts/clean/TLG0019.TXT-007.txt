Ἀλλ' εἴ τις εἰς Βακχεῖον αὐτὰς ἐκάλεσεν ἢ 'ς Πανὸς ἢ 'πὶ Κωλιάδ' εἰς Γενετυλλίδος οὐδ' ἂν διελθεῖν ἦν ἂν ὑπὸ τῶν τυμπάνων.
Νῦν δ' οὐδεμία πάρεστιν ἐνταυθοῖ γυνή· πλὴν ἥ γ' ἐμὴ κωμῆτις ἥδ' ἐξέρχεται.
Χαῖρ' ὦ Κλεονίκη.
Καὶ σύ γ' ὦ Λυσιστράτη.
Ἀλλ' ὦ Κλεονίκη κάομαι τὴν καρδίαν καὶ πόλλ' ὑπὲρ ἡμῶν τῶν γυναικῶν ἄχθομαι ὁτιὴ παρὰ μὲν τοῖς ἀνδράσιν νενομίσμεθα εἶναι πανοῦργοι                                   Καὶ γάρ ἐσμεν νὴ Δία.
εἰρημένον δ' αὐταῖς ἀπαντᾶν ἐνθάδε βουλευσομέναισιν οὐ περὶ φαύλου πράγματος εὕδουσι κοὐχ ἥκουσιν.
Ἀλλ' ὦ φιλτάτη ἥξουσι· χαλεπή τοι γυναικῶν ἔξοδος.
Ἡ μὲν γὰρ ἡμῶν περὶ τὸν ἄνδρ' ἐκύπτασεν ἡ δ' οἰκέτην ἤγειρεν ἡ δὲ παιδίον κατέκλινεν ἡ δ' ἔλουσεν ἡ δ' ἐψώμισεν.
Ἀλλ' ἕτερα τἄρ' ἦν τῶνδε προὐργιαίτερα αὐταῖς.
Μῶν καὶ παχύ;                  Νὴ Δία παχὺ πάνυ.
Ἀλλ' ἔστιν ὑπ' ἐμοῦ πρᾶγμ' ἀνεζητημένον πολλαῖσί τ' ἀγρυπνίαισιν ἐρριπτασμένον.
Ἐν ταῖς γυναιξίν; Ἐπ' ὀλίγου τἄρ' εἴχετο.
Ὡς ἔστ' ἐν ἡμῖν τῆς πόλεως τὰ πράγματα ἢ μηκέτ' εἶναι μήτε Πελοποννησίους                  Βέλτιστα τοίνυν μηκέτ' εἶναι νὴ Δία.
Βοιωτίους τε πάντας ἐξολωλέναι.
Μὴ δῆτα πάντας γ' ἀλλ' ἄφελε τὰς ἐγχέλεις.
Περὶ τῶν Ἀθηνῶν δ' οὐκ ἐπιγλωττήσομαι τοιοῦτον οὐδέν ἀλλ' ὑπονόησον σύ μοι.
Ἢν δὲ ξυνέλθως' αἱ γυναῖκες ἐνθάδε αἵ τ' ἐκ Βοιωτῶν αἵ τε Πελοποννησίων ἡμεῖς τε κοινῇ σώσομεν τὴν Ἑλλάδα.
Τίνα δὴ τρόπον ποθ';                                       Ὥστε τῶν νῦν μηδένας ἀνδρῶν ἐπ' ἀλλήλοισιν αἴρεσθαι δόρυ                  Κροκωτὸν ἄρα νὴ τὼ θεὼ 'γὼ βάψομαι.
μηδ' ἀσπίδα λαβεῖν                                      Κιμβερικὸν ἐνδύσομαι.
μηδὲ ξιφίδιον.
Κτήσομαι περιβαρίδας.
Ἀλλ' ὦ μέλ' ὄψει τοι σφόδρ' αὐτὰς Ἀττικάς ἅπαντα δρώσας τοῦ δέοντος ὕστερον.
Ἀλλ' οὐδὲ Παράλων οὐδεμία γυνὴ πάρα οὐδ' ἐκ Σαλαμῖνος.
Ἀλλ' ἐκεῖναί γ' οἶδ' ὅτι ἐπὶ τῶν κελήτων διαβεβήκας' ὄρθριαι.
Οὐδ' ἃς προσεδόκων κἀλογιζόμην ἐγὼ πρώτας παρέσεσθαι δεῦρο τὰς Ἀχαρνέων γυναῖκας οὐχ ἥκουσιν.
Ἡ γοῦν Θεογένους ὡς δεῦρ' ἰοῦσα τἀκάτειον ᾔρετο.
Ἀτὰρ αἵδε καὶ δή σοι προσέρχονταί τινες.
Αἵδ' αὖθ' ἕτεραι χωροῦσί τινες.
Νὴ τὸν Δία· ὁ γοῦν Ἀνάγυρός μοι κεκινῆσθαι δοκεῖ.
Μόλις γὰρ ηὗρον ἐν σκότῳ τὸ ζώνιον.
Ἀλλ' εἴ τι πάνυ δεῖ ταῖς παρούσαισιν λέγε.
Μὰ Δί' ἀλλ' ἐπαναμείνωμεν ὀλίγου γ' εἵνεκα τάς τ' ἐκ Βοιωτῶν τάς τε Πελοποννησίων γυναῖκας ἐλθεῖν.
Πολὺ σὺ κάλλιον λέγεις.
Ἡδὶ δὲ καὶ δὴ Λαμπιτὼ προσέρχεται.
Ὦ φιλτάτη Λάκαινα χαῖρε Λαμπιτοῖ.
Οἷον τὸ κάλλος γλυκυτάτη σου φαίνεται.
Ὡς δ' εὐχροεῖς ὡς δὲ σφριγᾷ τὸ σῶμά σου.
Κἂν ταῦρον ἄγχοις.
Μάλα γ' οἰῶ ναὶ τὼ σιώ· γυμνάδδομαι γὰρ καὶ ποτὶ πυγὰν ἅλλομαι.
Ὡς δὴ καλὸν τὸ χρῆμα τῶν τιτθῶν ἔχεις.
Ἇπερ ἱαρεῖόν τοί μ' ὑποψαλάσσετε.
Νὴ Δί' ὡς Βοιωτία καλόν γ' ἔχουσα τὸ πεδίον.
Καὶ νὴ Δία κομψότατα τὴν βληχώ γε παρατετιλμένη.
Χαΐα νὴ τὸν Δία δήλη 'στὶν οὖσα ταυταγὶ τἀντευθενί.
Μύσιδδέ τοι ὅ τι λῇς ποθ' ἁμέ.
Νὴ Δί' ὦ φίλη γύναι λέγε δῆτα τὸ σπουδαῖον ὅ τι τοῦτ' ἐστί σοι.
Λέγοιμ' ἂν ἤδη.
Πρὶν λέγειν δ' ὑμᾶς τοδὶ ἐπερήσομαί τι μικρόν.
Ὅ τι βούλει γε σύ.
Ὁ γοῦν ἐμὸς ἀνὴρ πέντε μῆνας ὦ τάλαν ἄπεστιν ἐπὶ Θρᾴκης φυλάττων Εὐκράτη.
Ὁ δ' ἐμός γε τελέους ἑπτὰ μῆνας ἐν Πύλῳ.
Ὁ δ' ἐμός γα καἴ κ' ἐκ τᾶς ταγᾶς ἔλσῃ ποκά πορπακισάμενος φροῦδος ἀμπτάμενος ἔβα.
Ἀλλ' οὐδὲ μοιχοῦ καταλέλειπται φεψάλυξ.
Ἐξ οὗ γὰρ ἡμᾶς προὔδοσαν Μιλήσιοι οὐκ εἶδον οὐδ' ὄλισβον ὀκτωδάκτυλον ὃς ἦν ἂν ἡμῖν σκυτίνη 'πικουρία.
Ἐγὼ δέ γ' ἄν κἂν ὡσπερεὶ ψῆτταν δοκῶ δοῦναι ἂν ἐμαυτῆς παρατεμοῦσα θἤμισυ.
Ἐγὼν δὲ καί κα ποττὸ Ταΰγετον ἄνω ἔλσοιμ' ὅπα μέλλοιμί γ' εἰράναν ἰδῆν.
Λέγοιμ' ἄν· οὐ δεῖ γὰρ κεκρύφθαι τὸν λόγον.
Ποήσετ' οὖν;                  Ποήσομεν κἂν ἀποθανεῖν ἡμᾶς δέῃ.
Ἀφεκτέα τοίνυν ἐστὶν ἡμῖν τοῦ πέους.
Μὰ Δί' οὐδ' ἔγωγ' ἄν ἀλλ' ὁ πόλεμος ἑρπέτω.
Ἄλλ' ἄλλ' ὅ τι βούλει.
Κἄν με χρῇ διὰ τοῦ πυρὸς ἐθέλω βαδίζειν.
Τοῦτο μᾶλλον τοῦ πέους· οὐδὲν γὰρ οἷον ὦ φίλη Λυσιστράτη.
Ὦ παγκατάπυγον θἠμέτερον ἅπαν γένος.
Οὐκ ἐτὸς ἀφ' ἡμῶν εἰσιν αἱ τραγῳδίαι· οὐδὲν γάρ ἐσμεν πλὴν Ποσειδῶν καὶ σκάφη.
Ἀλλ' ὦ φίλη Λάκαινα σὺ γὰρ ἐὰν γένῃ μόνη μετ' ἐμοῦ τὸ πρᾶγμ' ἀνασωσαίμεσθ' ἔτ' ἄν  ξυμψήφισαί μοι.
Χαλεπὰ μὲν ναὶ τὼ σιὼ γυναῖκας ὑπνῶν ἐστ' ἄνευ ψωλᾶς μόνας.
Ὅμως γα μάν· δεῖ τᾶς γὰρ εἰράνας μάλ' αὖ.
Ὦ φιλτάτη σὺ καὶ μόνη τούτων γυνή.
Εἰ γὰρ καθῄμεθ' ἔνδον ἐντετριμμέναι κἀν τοῖς χιτωνίοισι τοῖς Ἀμοργίονις γυμναὶ παρίοιμεν δέλτα παρατετιλμέναι στύοιντο δ' ἅνδρες κἀπιθυμοῖεν σπλεκοῦν ἡμεῖς δὲ μὴ προσιείμεθ' ἀλλ' ἀπεχοίμεθα σπονδὰς ποήσαιντ' ἂν ταχέως εὖ οἶδ' ὅτι.
Ὁ γῶν Μενέλαος τᾶς Ἑλένας τὰ μᾶλά πα γυμνᾶς παραϊδὼν ἐξέβαλ' οἰῶ τὸ ξίφος.
Φλυαρία ταῦτ' ἐστὶ τὰ μεμιμημένα.
Ἐὰν δὲ τύπτωσιν;                                   Παρέχειν χρὴ κακὰ κακῶς· οὐ γὰρ ἔνι τούτοις ἡδονὴ τοῖς πρὸς βίαν.
Κἄλλως ὀδυνᾶν χρή· κἀμέλει ταχέως πάνυ ἀπεροῦσιν.
Οὐ γὰρ οὐδέποτ' εὐφρανθήσεται ἀνήρ ἐὰν μὴ τῇ γυναικὶ συμφέρῃ.
Εἴ τοι δοκεῖ σφῷν ταῦτα χἠμῖν ξυνδοκεῖ.
Οὔχ ἇς πόδας γ' ἔχωντι ταὶ τριήρεες καὶ τὠργύριον τὤβυσσον ᾖ πὰρ τᾷ σιῷ.
Ἀλλ' ἔστι καὶ τοῦτ' εὖ παρεσκευασμένον· καταληψόμεθα γὰρ τὴν ἀκρόπολιν τήμερον.
Ταῖς πρεσβυτάταις γὰρ προστέτακται τοῦτο δρᾶν ἕως ἂν ἡμεῖς ταῦτα συντιθώμεθα θύειν δοκούσαις καταλαβεῖν τὴν ἀκρόπολιν.
Πάντ' εὖ κ' ἔχοι· καὶ τᾶδε γὰρ λέγεις καλῶς.
Καλῶς λέγεις.
Λυσιστράτη τίν' ὅρκον ὁρκώσεις ποθ' ἡμᾶς;                                                Ὅντινα; εἰς ἀσπίδ' ὥσπερ φασίν Αἰσχύλος ποτέ μηλοσφαγούσας.
Μὴ σύ γ' ὦ Λυσιστράτη εἰς ἀσπίδ' ὀμόσῃς μηδὲν εἰρήνης πέρι.
Θεῖσαι μέλαιναν κύλικα μεγάλην ὑπτίαν μηλοσφαγοῦσαι Θάσιον οἴνου σταμνίον ὀμόσωμεν εἰς τὴν κύλικα μὴ 'πιχεῖν ὕδωρ.
Φεῦ δᾶ τὸν ὅρκον ἄφατον ὡς ἐπαινίω.
Φερέτω κύλικά τις ἔνδοθεν καὶ σταμνίον.
Ὦ φίλταται γυναῖκες ὁ κεραμὼν ὅσος.
Ταύτην μὲν ἄν τις εὐθὺς ἡσθείη λαβών.
Καταθεῖσα ταύτην προσλαβοῦ μοι τοῦ κάπρου.
Δέσποινα Πειθοῖ καὶ κύλιξ φιλοτησία τὰ σφάγια δέξαι ταῖς γυναιξὶν εὐμενής.
Εὔχρων γε θαἶμα κἀποπυτίζει καλῶς.
Καὶ μὰν ποτόδδει γ' ἁδὺ ναὶ τὸν Κάστορα.
Ἐᾶτε πρώτην μ' ὦ γυναῖκες ὀμνύναι.
Μὰ τὴν Ἀφροδίτην οὔκ ἐάν γε μὴ λάχῃς.
Λάζυσθε πᾶσαι τῆς κύλικος ὦ Λαμπιτοῖ· λεγέτω δ' ὑπὲρ ὑμῶν μί' ἅπερ ἂν κἀγὼ λέγω· ὑμεῖς δ' ἐπομεῖσθε ταῦτα κἀμπεδώσετε.
Οὐκ ἔστιν οὐδεὶς οὔτε μοιχὸς οὔτ' ἀνήρ                  Οὐκ ἔστιν οὐδεὶς οὔτε μοιχὸς οὔτ' ἀνήρ                  ὅστις πρὸς ἐμὲ πρόσεισιν ἐστυκώς.
ὅστις πρὸς ἐμὲ πρόσεισιν ἐστυκώς.
Παπαῖ ὑπολύεταί μου τὰ γόνατ' ὦ Λυσιστράτη.
Οἴκοι δ' ἀταυρώτη διάξω τὸν βίον                  Οἴκοι δ' ἀταυρώτη διάξω τὸν βίον                  κροκωτοφοροῦσα καὶ κεκαλλωπισμένη                  κροκωτοφοροῦσα καὶ κεκαλλωπισμένη                  ὅπως ἂν ἁνὴρ ἐπιτυφῇ μάλιστά μου·                   ὅπως ἂν ἁνὴρ ἐπιτυφῇ μάλιστά μου·                   κοὐδέποθ' ἑκοῦσα τἀνδρὶ τὠμῷ πείσομαι.
κοὐδέποθ' ἑκοῦσα τἀνδρὶ τὠμῷ πείσομαι.
Ἐὰν δέ μ' ἄκουσαν βιάζηται βίᾳ                  ἐὰν δέ μ' ἄκουσαν βιάζηται βίᾳ                  κακῶς παρέξω κοὐχὶ προσκινήσομαι.
κακῶς παρέξω κοὐχὶ προσκινήσομαι.
Οὐ πρὸς τὸν ὄροφον ἀνατενῶ τὼ Περσικά.
Οὐ πρὸς τὸν ὄροφον ἀνατενῶ τὼ Περσικά.
Οὐ στήσομαι λέαιν' ἐπὶ τυροκνήστιδος.
Οὐ στήσομαι λέαιν' ἐπὶ τυροκνήστιδος.
Ταῦτ' ἐμπεδοῦσα μὲν πίοιμ' ἐντευθενί                  Ταῦτ' ἐμπεδοῦσα μὲν πίοιμ' ἐντευθενί                  εἰ δὲ παραβαίην ὕδατος ἐμπλῇθ' ἡ κύλιξ.
εἰ δὲ παραβαίην ὕδατος ἐμπλῇθ' ἡ κύλιξ.
Φέρ' ἐγὼ καθαγίσω τήνδε.
Τὸ μέρος γ' ὦ φίλη ὅπως ἂν ὦμεν εὐθὺς ἀλλήλων φίλαι.
Ἀλλ' ὦ Λαμπιτοῖ σὺ μὲν βάδιζε καὶ τὰ παρ' ὑμῖν εὖ τίθει τασδὶ δ' ὁμήρους κατάλιφ' ἡμῖν ἐνθάδε.
Ἡμεῖς δὲ ταῖς ἄλλαισι ταῖσιν ἐν πόλει ξυνεμβάλωμεν εἰσιοῦσαι τοὺς μοχλούς.
Οὐ γὰρ τοσαύτας οὔτ' ἀπειλὰς οὔτε πῦρ ἥξους' ἔχοντες ὥστ' ἀνοῖξαι τὰς πύλας ταύτας ἐὰν μὴ 'φ' οἷσιν ἡμεῖς εἴπομεν.
Μὰ τὴν Ἀφροδίτην οὐδέποτέ γ'· ἄλλως γὰρ ἂν ἄμαχοι γυναῖκες καὶ μιαραὶ κεκλῄμεθ' ἄν.
Χώρει Δράκης ἡγοῦ βάδην εἰ καὶ τὸν ὦμον ἀλγεῖς κορμοῦ τοσουτονὶ βάρος χλωρᾶς φέρων ἐλάας.
Οὐ γὰρ μὰ τὴν Δήμητρ' ἐμοῦ ζῶντος ἐγχανοῦνται·                                                                              ἐπεὶ οὐδὲ Κλεομένης ὃς αὐτὴν κατέσχε πρῶτος ἀπῆλθεν ἀψάλακτος ἀλλ' ὅμως Λακωνικὸν πνέων ᾤχετο θὤπλα παραδοὺς ἐμοί σμικρὸν ἔχων πάνυ τριβώνιον πινῶν ῥύπ' ἀπαράτιλτος ἓξ ἐτῶν ἄλουτος.
Οὕτως ἐπολιόρκης' ἐγὼ τὸν ἄνδρ' ἐκεῖνον ὠμῶς ἐφ' ἑπτακαίδεκ' ἀσπίδων πρὸς ταῖς πύλαις καθεύδων.
Ἀλλ' αὐτὸ γάρ μοι τῆς ὁδοῦ                                                                              λοιπόν ἐστι χωρίον τὸ πρὸς πόλιν τὸ σιμόν οἷ σπουδὴν ἔχω.
Χὤπως ποτ' ἐξαμπρεύσομεν τοῦτ' ἄνευ κανθηλίου· ὡς ἐμοῦ γε τὼ ξύλω τὸν ὦμον ἐξιπώκατον.
Ἀλλ' ὅμως βαδιστέον καὶ τὸ πῦρ φυσητέον μή μ' ἀποσβεσθὲν λάθῃ πρὸς τῇ τελευτῇ τῆς ὁδοῦ.
Φῦ φῦ.
Ἰοὺ ἰοὺ τοῦ καπνοῦ.
Ὡς δεινόν ὦναξ Ἡράκλεις                                                                              προσπεσόν μ' ἐκ τῆς χύτρας ὥσπερ κύων λυττῶσα τὠφθαλμὼ δάκνει.
Κἄστιν γε Λήμνιον τὸ πῦρ τοῦτο πάσῃ μηχανῇ· οὐ γὰρ ἄν ποθ' ὧδ' ὀδὰξ ἔβρυκε τὰς λήμας ἐμοῦ.
Σπεῦδε πρόσθεν εἰς πόλιν καὶ βοήθει τῇ θεῷ.
Ἰοὺ ἰοὺ τοῦ καπνοῦ.
Τουτὶ τὸ πῦρ ἐγρήγορεν θεῶν ἕκατι καὶ ζῇ.
Οὔκουν ἄν εἰ τὼ μὲν ξύλω θείμεσθα πρῶτον αὐτοῦ τῆς ἀμπέλου δ' εἰς τὴν χύτραν τὸν φανὸν ἐγκαθέντες ἅψαντες εἶτ' εἰς τὴν θύραν κριηδὸν ἐμπέσοιμεν κἂν μὴ καλούντων τοὺς μοχλοὺς χαλῶσιν αἱ γυναῖκες ἐμπιμπράναι χρὴ τὰς θύρας καὶ τῷ καπνῷ πιέζειν.
Θώμεσθα δὴ τὸ φορτίον.
Φεῦ τοῦ καπνοῦ βαβαιάξ.
Σὸν δ' ἔργον ἐστίν ὦ χύρτα τὸν ἄνθρακ' ἐξεγείρειν τὴν λαμπάδ' ἡμμένην ὅπως παρὼν ἐμοὶ προσοίσει.
Δέσποινα Νίκη ξυγγενοῦ τῶν τ' ἐν πόλει γυναικῶν τοῦ νῦν παρεστῶτος θράσους θέσθαι τροπαῖον ἡμᾶς.
Λιγνὺν δοκῶ μοι καθορᾶν καὶ καπνόν ὦ γυναῖκες ὥσπερ πυρὸς καομένου· σπευστέον ἐστὶ θᾶττον.
Πέτου πέτου Νικοδίκη                                                                              πρὶν ἐμπεπρῆσθαι Καλύκην τε καὶ Κρίτυλλαν περιφυσήτω ὑπό τ' ἀνέμων ἀργαλέων ὑπό τε γερόντων ὀλέθρων.
Ἅς ὦ θεά μή ποτ' ἐγὼ πιμπραμένας ἴδοιμι ἀλλὰ πολέμου καὶ μανιῶν ῥυσαμένας Ἑλλάδα καὶ πολίτας· ἐφ' οἷσπερ ὦ χρυσολόφα πολιοῦχε σὰς ἔσχον ἕδρας.
Καί σε καλῶ ξύμμαχον ὦ Τριτογένει' ἤν τις ἐκείνας ὑποπιμπρῇσιν ἀνήρ φέρειν ὕδωρ μεθ' ἡμῶν.
Τουτὶ τὸ πρᾶγμ' ἡμῖν ἰδεῖν ἀπροσδόκητον ἥκει· ἑσμὸς γυναικῶν οὑτοσὶ θύρασιν αὖ βοηθεῖ.
Ὦ Φαιδρία ταύτας λαλεῖν ἐάσομεν τοσαυτί; Οὐ περικατᾶξαι τὸ ξύλον τύπτοντ' ἐχρῆν τιν' αὐταῖς;                  Θώμεσθα δὴ τὰς κάλπιδας χἠμεῖς χαμᾶζ' ὅπως ἄν ἢν προσφέρῃ τὴν χεῖρά τις μὴ τοῦτό μ' ἐμποδίζῃ.
Εἰ νὴ Δί' ἤδη τὰς γνάθους τούτων τις ἢ δὶς ἢ τρὶς ἔκοψεν ὥσπερ Βουπάλου φωνὴν ἂν οὐκ ἂν εἶχον.
Καὶ μὴν ἰδού· παταξάτω τις.
Στᾶς' ἐγὼ παρέξω κοὐ μή ποτ' ἄλλη σου κύων τῶν ὄρχεων λάβηται.
Εἰ μὴ σιωπήσει θενών σου 'κκοκκιῶ τὸ γῆρας.
Ἅψαι μόνον Στρατυλλίδος τῷ δακτύλῳ προσελθών.
Οὐκ ἔστ' ἀνὴρ Εὐριπίδου σοφώτερος ποητής· οὐδὲν γὰρ ὧδε θρέμμ' ἀναιδές ἐστιν ὡς γυναῖκες.
Αἰρώμεθ' ἡμεῖς θοὔδατος τὴν κάλπιν ὦ Ῥοδίππη.
Ἐγὼ δέ γ' ἵνα τὴν σὴν πυρὰν τούτῳ κατασβέσαιμι.
Οὐκ οἶδά ς' εἰ τῇδ' ὡς ἔχω τῇ λαμπάδι σταθεύσω.
Εἰ ῥύμμα τυγχάνεις ἔχων λουτρόν γ' ἐγὼ παρέξω.
Ἤκουσας αὐτῆς τοῦ θράσους;                                             Ἐλευθέρα γάρ εἰμι.
Σχήσω ς' ἐγὼ τῆς νῦν βοῆς.
Ἀλλ' οὐκέθ' ἡλιάζει.
Ἔμπρησον αὐτῆς τὰς κόμας.
Σὸν ἔργον ὦχελῷε.
Οἴμοι τάλας.
Ἀλλ' αὗός εἰμ' ἤδη τρέμων.
Οὐκοῦν ἐπειδὴ πῦρ ἔχεις σὺ χλιανεῖς σεαυτόν.
Ὁ δὲ Δημόστρατος ἔλεγεν ὁπλίτας καταλέγειν Ζακυνθίων ἡ δ' ὑποπεπωκυῖ' ἡ γυνὴ 'πὶ τοῦ τέγους Κόπτεσθ' Ἄδωνιν φησίν.
Ὁ δ' ἐβιάζετο ὁ θεοῖσιν ἐχθρὸς καὶ μιαρὸς Χολοζύγης.
Τοιαῦτ' ἀπ' αὐτῶν ἐστιν ἀκολαστήματα.
Νὴ τὸν Ποσειδῶ τὸν ἁλυκὸν δίκαιά γε.
Ὅταν γὰρ αὐτοὶ ξυμπονηρευώμεθα ταῖσιν γυναιξὶ καὶ διδάσκωμεν τρυφᾶν τοιαῦτ' ἀπ' αὐτῶν βλαστάνει βουλεύματα.
Οἳ λέγομεν ἐν τῶν δημιουργῶν τοιαδί· Ὦ χρυσοχόε τὸν ὅρμον ὃν ἐπεσκεύασας ὀρχουμένης μου τῆς γυναικὸς ἑσπέρας ἡ βάλανος ἐκπέπτωκεν ἐκ τοῦ τρήματος.
Ἐμοὶ μὲν οὖν ἔστ' εἰς Σαλαμῖνα πλευστέα· σὺ δ' ἢν σχολάσῃς πάσῃ τέχνῃ πρὸς ἑσπέραν ἐλθὼν ἐκείνῃ τὴν βάλανον ἐνάρμοσον.
Ἕτερος δέ τις πρὸς σκυτοτόμον ταδὶ λέγει νεανίαν καὶ πέος ἔχοντ' οὐ παιδικόν· Ὦ σκυτοτόμε μου τῆς γυναικὸς τοῦ ποδὸς τὸ δακτυλίδιον πιέζει τὸ ζυγόν ἅθ' ἁπαλὸν ὄν· τοῦτ' οὖν σὺ τῆς μεσημβρίας ἐλθὼν χάλασον ὅπως ἂν εὐρυτέρως ἔχῃ.
Τοιαῦτ' ἀπήντηκ' εἰς τοιαυτὶ πράγματα ὅτ' ὢν ἐγὼ πρόβουλος ἐκπορίσας ὅπως κωπῆς ἔσονται τἀργυρίου νυνὶ δέον ὑπὸ τῶν γυναικῶν ἀποκέκλεισμαι τῶν πυλῶν.
Ἀλλ' οὐδὲν ἔργον ἑστάναι.
Φέρε τοὺς μοχλούς ὅπως ἂν αὐτὰς τῆς ὕβρεως ἐγὼ σχέθω.
Μηδὲν ἐκμοχλεύετε· ἐξέρχομαι γὰρ αὐτομάτη.
Ἄληθες ὦ μιαρὰ σύ; Ποῦ 'σθ' ὁ τοξότης; Ξυλλάμβαν' αὐτὴν κὠπίσω τὼ χεῖρε δεῖ.
Εἰ τἄρα νὴ τὴν Ἄρτεμιν τὴν χεῖρά μοι ἄκραν προσοίσει δημόσιος ὢν κλαύσεται.
Ἰδού γ' ἐπιχεσεῖ.
Εἰ τἄρα νὴ τὴν Φωσφόρον τὴν χεῖρ' ἄκραν ταύτῃ προσοίσεις κύαθον αἰτήσεις τάχα.
Παύσω τιν' ὑμῶν τῆσδ' ἐγὼ τῆς ἐξόδου.
Εἰ τἄρα νὴ τὴν Ταυροπόλον ταύτῃ πρόσει ἐγὼ 'κποκιῶ σου τὰς στενοκωκύτους τρίχας.
Οἴμοι κακοδαίμων· ἐπιλέλοιφ' ὁ τοξότης.
Ἀτὰρ οὐ γυναικῶν οὐδέποτ' ἔσθ' ἡττητέα ἡμῖν· ὁμόσε χωρῶμεν αὐταῖς ὦ Σκύθαι ξυνταξάμενοι.
Νὴ τὼ θεὼ γνώσεσθ' ἄρα ὅτι καὶ παρ' ἡμῖν εἰσι τέτταρες λόχοι μαχίμων γυναικῶν ἔνδον ἐξωπλισμένων.
Ἀποστρέφετε τὰς χεῖρας αὐτῶν ὦ Σκύθαι.
Οἴμ' ὡς κακῶς πέπραγέ μου τὸ τοξικόν.
Ὦ πόλλ' ἀναλώσας ἔπη πρόβουλε τῆσδε τῆς γῆς τί τοῖσδε σαυτὸν εἰς λόγους τοῖς θηρίοις ξυνάπτεις; Οὐκ οἶσθα λουτρὸν οἷον αἵδ' ἡμᾶς ἔλουσαν ἄρτι ἐν τοῖσιν ἱματιδίοις καὶ ταῦτ' ἄνευ κονίας;                  Ἀλλ' ὦ μέλ' οὐ χρὴ προσφέρειν τοῖς πλησίοισιν εἰκῇ τὴν χεῖρ'· ἐὰν δὲ τοῦτο δρᾷς κυλοιδιᾶν ἀνάγκη.
Ἐπεὶ 'θέλω 'γὼ σωφρόνως ὥσπερ κόρη καθῆσθαι λυποῦσα μηδέν' ἐνθαδί κινοῦσα μηδὲ κάρφος ἢν μή τις ὥσπερ σφηκιὰν βλίττῃ με κἀρεθίζῃ.
Ἀλλ' ἀνερώτα καὶ μὴ πείθου καὶ πρόσφερε πάντας ἐλέγχους· ὡς αἰσχρὸν ἀκωδώνιστον ἐᾶν τὸ τοιοῦτον πρᾶγμα μεθέντας.
Καὶ μὴν αὐτῶν τοῦτ' ἐπιθυμῶ νὴ τὸν Δία πρῶτα πυθέσθαι ὅ τι βουλόμεναι τὴν πόλιν ἡμῶν ἀπεκλείσατε τοῖσι μοχλοῖσιν.
Ἵνα τἀργύριον σῶν παρέχοιμεν καὶ μὴ πολεμοῖτε δι' αὐτό.
Ἵνα γὰρ Πείσανδρος ἔχοι κλέπτειν χοἰ ταῖς ἀρχαῖς ἐπέχοντες ἀεί τινα κορκορυγὴν ἐκύκων.
Οἱ δ' οὖν τοῦδ' οὕνεκα δρώντων ὅ τι βούλονται· τὸ γὰρ ἀργύριον τοῦτ' οὐκέτι μὴ καθέλωσιν.
Ὑμεῖς ταμιεύσετε τἀργύριον;                                      Τί δὲ δεινὸν τοῦτο νομίζεις; Οὐ καὶ τἄνδον χρήματα πάντως ἡμεῖς ταμιεύομεν ὑμῖν;          Ἀλλ' οὐ ταὐτόν.
Πῶς γὰρ σωθησόμεθ' ἄλλως;          Ἡμεῖς ὑμᾶς σώσομεν.
Σχέτλιόν γε.
Ὡς σωθήσει κἂν μὴ βούλῃ.
Δεινόν γε λέγεις.
Ἀγανακτεῖς ἀλλὰ ποητέα ταῦτ' ἐστὶν ὅμως.
Νὴ τὴν Δήμητρ' ἄδικόν γε.
Σωστέον ὦ τᾶν.
Ὑμῖν δὲ πόθεν περὶ τοῦ πολέμου τῆς τ' εἰρήνης ἐμέλησεν;          Ἡμεῖς φράσομεν.
Λέγε δὴ ταχέως ἵνα μὴ κλάῃς.
Ἀκροῶ δή καὶ τὰς χεῖρας πειρῶ κατέχειν.
Ἀλλ' οὐ δύναμαι· χαλεπὸν γὰρ ὑπὸ τῆς ὀργῆς αὐτὰς ἴσχειν.
Κλαύσει τοίνυν πολὺ μᾶλλον.
Τοῦτο μέν ὦ γραῦ σαυτῇ κρώξαις.
Σὺ δέ μοι λέγε.
Ταῦτα ποήσω.
Ἡμεῖς τὸν μὲν πρότερον πόλεμον καὶ χρόνον ἠνεσχόμεθ' ὑμῶν ὑπὸ σωφροσύνης τῆς ἡμετέρας τῶν ἀνδρῶν ἅττ' ἐποεῖτε· οὐ γὰρ γρύζειν εἰᾶθ' ἡμᾶς καίτοὐκ ἠρέσκετέ γ' ἡμᾶς.
Ἀλλ' οὐκ ἂν ἐγώ ποτ' ἐσίγων.
Κἂν ᾤμωζές γ' εἰ μὴ 'σίγας.
Τοιγάρτοὔγωγ' ἂν ἐσίγων.
Ὀρθῶς γε λέγων νὴ Δί' ἐκεῖνος.
Μὰ Δί' οὐ δῆτ' εἶφ' ἕτερός τις  μετὰ ταῦθ' ἡμῖν εὐθὺς ἔδοξεν σῶσαι τὴν Ἑλλάδα κοινῇ ταῖσι γυναιξὶν συλλεχθείσαις.
Ὑμεῖς ἡμᾶς; Δεινόν γε λέγεις κοὐ τλητὸν ἔμοιγε.
Ἀλλ' εἰ τοῦτ' ἐμπόδιόν σοι παρ' ἐμοῦ τουτὶ τὸ κάλυμμα λαβὼν ἔχε καὶ περίθου περὶ τὴν κεφαλήν κᾆτα σιώπα.
Καὶ τουτονγὶ τὸν καλαθίσκον.
Κᾆτα ξαίνειν ξυζωσάμενος κυάμους τρώγων· πόλεμος δὲ γυναιξὶ μελήσει.
Ἀπαίρετ' ὦ γυναῖκες ἀπὸ τῶν καλπίδων ὅπως ἂν ἐν τῷ μέρει χἠμεῖς τι ταῖς φίλαισι συλλάβωμεν.
Ἐγὼ γὰρ οὔποτ' ἂν κάμοιμ' ὀρχουμένη                                                                              οὐδὲ γόνατ' ἂν κόπος ἕλοι με καματήριος.
Ἐθέλω δ' ἐπὶ πᾶν ἰέναι μετὰ τῶνδ' ἀρετῆς ἕνεχ' αἷς ἔνι φύσις ἔνι χάρις ἔνι θράσος ἔνι τὸ σοφόν ἔνι δὲ φιλόπολις ἀρετὴ φρόνιμος.
Ἀλλ' ὦ τηθῶν ἀνδρειοτάτη καὶ μητριδίων ἀκαληφῶν χωρεῖτ' ὀργῇ καὶ μὴ τέγγεσθ'· ἔτι γὰρ νῦν οὔρια θεῖτε.
Ἀλλ' ἤνπερ ὅ τε γλυκύθυμος Ἔρως χἠ Κυπρογένει' Ἀφροδίτη ἵμερον ἡμῶν κατὰ τῶν κόλπων καὶ τῶν μηρῶν καταπνεύσῃ κᾷτ' ἐντέξῃ τέτανον τερπνὸν τοῖς ἀνδράσι καὶ ῥοπαλισμούς οἶμαί ποτε Λυσιμάχας ἡμᾶς ἐν τοῖς Ἕλλησι καλεῖσθαι.
Νὴ τὴν Παφίαν Ἀφροδίτην.
Νῦν μὲν γὰρ δὴ κἀν ταῖσι χύτραις καὶ τοῖς λαχάνοισιν ὁμοίως περιέρχονται κατὰ τὴν ἀγορὰν ξὺν ὅπλοις ὥσπερ Κορύβαντες.
Νὴ Δία· χρὴ γὰρ τοὺς ἀνδρείους.
Καὶ μὴν τό γε πρᾶγμα γέλοιον ὅταν ἀσπίδ' ἔχων καὶ Γοργόνα τις κᾆτ' ὠνῆται κορακίνους.
Νὴ Δί' ἐγὼ γοῦν ἄνδρα κομήτην φυλαρχοῦντ' εἶδον ἐφ' ἵππου εἰς τὸν χαλκοῦν ἐμβαλλόμενον πῖλον λέκιθον παρὰ γραός· ἕτερος δ' αὖ Θρᾷξ πέλτην σείων κἀκόντιον ὥσπερ ὁ Τηρεύς ἐδεδίττετο τὴν ἰσχαδόπωλιν καὶ τὰς δρυπεπεῖς κατέπινεν.
Πῶς; Ἀπόδειξον.
Ὥσπερ κλωστῆρ' ὅταν ἡμῖν ᾖ τεταραγμένος ὧδε λαβοῦσαι ὑπενεγκοῦσαι τοῖσιν ἀτράκτοις τὸ μὲν ἐνταυθοῖ τὸ δ' ἐκεῖσε οὕτως καὶ τὸν πόλεμον τοῦτον διαλύσομεν ἤν τις ἐάσῃ διενεγκοῦσαι διὰ πρεσβειῶν τὸ μὲν ἐνταυθοῖ τὸ δ' ἐκεῖσε.
Κἂν ὑμῖν γ' εἴ τις ἐνῆν νοῦς ἐκ τῶν ἐρίων τῶν ἡμετέρων ἐπολιτεύεσθ' ἂν ἅπαντα.
Πρῶτον μὲν χρῆν ὥσπερ πόκον ἐν βαλανείῳ ἐκπλύναντας τὴν οἰσπώτην ἐκ τῆς πόλεως ἐπὶ κλίνης ἐκραβδίζειν τοὺς μοχθηροὺς καὶ τοὺς τριβόλους ἀπολέξαι καὶ τούς γε συνισταμένους τούτους καὶ τοὺς πιλοῦντας ἑαυτοὺς ἐπὶ ταῖς ἀρχαῖσι διαξῆναι καὶ τὰς κεφαλὰς ἀποτῖλαι· εἶτα ξαίνειν εἰς καλαθίσκον κοινὴν εὔνοιαν ἅπαντας καταμειγνύντας· τούς τε μετοίκους κεἴ τις ξένος ᾖ φίλος ὑμῖν κεἴ τις ὀφείλῃ τῷ δημοσίῳ καὶ τούτους ἐγκαταμεῖξαι· καὶ νὴ Δία τάς γε πόλεις ὁπόσαι τῆς γῆς τῆσδ' εἰσὶν ἄποικοι διαγιγνώσκειν ὅτι ταῦθ' ἡμῖν ὥσπερ τὰ κατάγματα κεῖται χωρὶς ἕκαστον· κᾆτ' ἀπὸ τούτων πάντων τὸ κάταγμα λαβόντας δεῦρο ξυνάγειν καὶ ξυναθροίζειν εἰς ἕν κἄπειτα ποῆσαι τολύπην μεγάλην κᾆτ' ἐκ ταύτης τῷ δήμῳ χλαῖναν ὑφῆναι.
Πρώτιστον μέν γε τεκοῦσαι κἀκπέμψασαι παῖδας ὁπλίτας                                      Σίγα μὴ μνησικακήσῃς.
εἶθ' ἡνίκα χρῆν εὐφρανθῆναι καὶ τῆς ἥβης ἀπολαῦσαι μονοκοιτοῦμεν διὰ τὰς στρατιάς.
Καὶ θἠμέτερον μὲν ἐάσω περὶ τῶν δὲ κορῶν ἐν τοῖς θαλάμοις γηρασκουσῶν ἀνιῶμαι.
Ὁ μὲν ἥκων γάρ κἂν ᾖ πολιός ταχὺ παῖδα κόρην γεγάμηκεν· τῆς δὲ γυναικὸς μικρὸς ὁ καιρός κἂν τούτου μὴ 'πιλάβηται οὐδεὶς ἐθέλει γῆμαι ταύτην ὀττευομένη δὲ κάθηται.
Λαβὲ ταυτὶ καὶ στεφάνωσαι.
Καὶ ταυτασὶ δέξαι παρ' ἐμοῦ.
Καὶ τουτονγὶ λαβὲ τὸν στέφανον.
Εἶτ' οὐχὶ δεινὸν ταῦτα πάσχειν ἔστ' ἐμέ; Νὴ τὸν Δί' ἀλλὰ τοῖς προβούλοις ἄντικρυς ἐμαυτὸν ἐπιδείξω βαδίζων ὡς ἔχω.
Οὐκέτ' ἔργον ἐγκαθεύδειν ὅστις ἔστ' ἐλεύθερος.
Ἀλλ' ἐπαποδυώμεθ' ὦνδρες τουτῳὶ τῷ πράγματι.
Ἤδη γὰρ ὄζει ταδὶ πλειόνων καὶ μειζόνων πραγμάτων μοι δοκεῖ καὶ μάλιστ' ὀσφραίνομαι τῆς Ἱππίου τυραννίδος· καὶ πάνυ δέδοικα μὴ τῶν Λακώνων τινὲς δεῦρο συνεληλυθότες ἄνδρες εἰς Κλεισθένους τὰς θεοῖς ἐχθρὰς γυναῖκας ἐξεπάρωσιν δόλῳ καταλαβεῖν τὰ χρήμαθ' ἡμῶν τόν τε μισθόν ἔνθεν ἔζων ἐγώ.
Δεινὰ γάρ τοι τάσδε γ' ἤδη τοὺς πολίτας νουθετεῖν καὶ λαλεῖν γυναῖκας οὔσας ἀσπίδος χαλκῆς πέρι καὶ διαλλάττειν πρὸς ἡμᾶς ἀνδράσιν Λακωνικοῖς οἷσι πιστὸν οὐδὲν εἰ μή περ λύκῳ κεχηνότι.
Ἀλλὰ ταῦθ' ὕφηναν ἡμῖν ὦνδρες ἐπὶ τυραννίδι.
Ἀλλ' ἐμοῦ μὲν οὐ τυραννεύσους' ἐπεὶ φυλάξομαι καὶ φορήσω τὸ ξίφος τὸ λοιπὸν ἐν μύρτου κλαδί ἀγοράσω τ' ἐν τοῖς ὅπλοις ἑξῆς Ἀριστογείτονι ὧδέ θ' ἑστήξω παρ' αὐτόν· αὐτὸ γάρ μοι γίγνεται τῆς θεοῖς ἐχθρᾶς πατάξαι τῆσδε γραὸς τὴν γνάθον.
Οὐκ ἄρ' εἰσιόντα ς' οἴκαδ' ἡ τεκοῦσα γνώσεται.
Ἀλλὰ θώμεσθ' ὦ φίλαι γρᾶες ταδὶ πρῶτον χαμαί.
Ἡμεῖς γάρ ὦ πάντες ἀστοί λόγων κατάρχομεν τῇ πόλει χρησίμων· εἰκότως ἐπεὶ χλιδῶσαν ἀγλαῶς ἔθρεψέ με· Ἑπτὰ μὲν ἔτη γεγῶς' εὐθὺς ἠρρηφόρουν· εἶτ' ἀλετρὶς ἦ δεκέτις οὖσα τἀρχηγέτι· κᾆτ' ἔχουσα τὸν κροκωτὸν ἄρκτος ἦ Βραυρωνίοις· κἀκανηφόρουν ποτ' οὖσα παῖς καλὴ 'χους' ἰσχάδων ὁρμαθόν.
Τοὐράνου γάρ μοι μέτεστι· καὶ γὰρ ἄνδρας εἰσφέρω.
Τοῖς δὲ δυστήνοις γέρουσιν οὐ μέτεσθ' ὑμῖν ἐπεὶ τὸν ἔρανον τὸν λεγόμενον παππῷον ἐκ τῶν Μηδικῶν εἶτ' ἀναλώσαντες οὐκ ἀντεισφέρετε τὰς εἰσφοράς ἀλλ' ὑφ' ὑμῶν διαλυθῆναι προσέτι κινδυνεύομεν.
Ταῦτ' οὖν οὐχ ὕβρις τὰ πράγματ'                                                                              ἐστὶ πολλή; κἀπιδώσειν μοι δοκεῖ τὸ χρῆμα μᾶλλον.
Ἀλλ' ἀμυντέον τὸ πρᾶγμ' ὅστις γ' ἐνόρχης ἔστ' ἀνήρ.
Ἀλλὰ τὴν ἐξωμίδ' ἐκδυώμεθ' ὡς τὸν ἄνδρα δεῖ ἀνδρὸς ὄζειν εὐθύς ἀλλ' οὐκ ἐντεθριῶσθαι πρέπει.
Ἀλλ' ἄγετε λευκόποδες οἵπερ ἐπὶ Λειψύδριον ἤλθομεν ὅτ' ἦμεν ἔτι νῦν δεῖ νῦν ἀνηβῆσαι πάλιν κἀναπτερῶσαι πᾶν τὸ σῶμα κἀποσείσασθαι τὸ γῆρας τόδε.
Εἰ γὰρ ἐνδώσει τις ἡμῶν ταῖσδε κἂν σμικρὰν λαβήν οὐδὲν ἐλλείψουσιν αὗται λιπαροῦς χειρουργίας ἀλλὰ καὶ ναῦς τεκτανοῦνται κἀπιχειρήσους' ἔτι ναυμαχεῖν καὶ πλεῖν ἐφ' ἡμᾶς ὥσπερ Ἀρτεμισία.
Ἢν δ' ἐφ' ἱππικὴν τράπωνται διαγράφω τοὺς ἱππέας· ἱππικώτατον γάρ ἐστι χρῆμα κἄποχον γυνή κοὐκ ἂν ἀπολίσθοι τρέχοντος.
Τὰς Ἀμαζόνας σκόπει ἃς Μίκων ἔγραψ' ἐφ' ἵππων μαχομένας τοῖς ἀνδράσιν.
Ἀλλὰ τούτων χρῆν ἁπασῶν εἰς τετρημένον ξύλον ἐγκαθαρμόσαι λαβόντας τουτονὶ τὸν αὐχένα.
Ἀλλὰ χἠμεῖς ὦ γυναῖκες θᾶττον ἐκδυώμεθα ὡς ἂν ὄζωμεν γυναικῶν αὐτοδὰξ ὠργισμένων.
Νῦν πρὸς ἔμ' ἴτω τις ἵνα μήποτε φάγῃ σκόροδα μηδὲ κυάμους μέλανας.
Ὡς εἰ καὶ μόνον κακῶς ἐρεῖς ὑπερχολῶ γάρ  αἰετὸν τίκτοντα κάνθαρός σε μαιεύσομαι.
Οὐ γὰρ ὑμῶν φροντίσαιμ' ἄν ἢν ἐμοὶ ζῇ Λαμπιτὼ ἥ τε Θηβαία φίλη παῖς εὐγενὴς Ἰσμηνία.
Οὐ γὰρ ἔσται δύναμις οὐδ' ἢν ἑπτάκις σὺ ψηφίσῃ ὅστις ὦ δύστην' ἀπήχθου πᾶσι καὶ τοῖς γείτοσιν.
Ὥστε κἀχθὲς θἠκάτῃ ποιοῦσα παιγνίαν ἐγὼ ταῖσι παισὶ τὴν ἑταίραν ἐκάλες' ἐκ τῶν γειτόνων παῖδα χρηστὴν κἀγαπητὴν ἐκ Βοιωτῶν ἔγχελυν οἱ δὲ πέμψειν οὐκ ἔφασκον διὰ τὰ σὰ ψηφίσματα.
Κοὐχὶ μὴ παύσησθε τῶν ψηφισμάτων τούτων πρὶν ἂν τοῦ σκέλους ὑμᾶς λαβών τις ἐκτραχηλίσῃ φέρων.
Τί φῄς; Τί φῄς;                  Ἀληθῆ ἀληθῆ.
Ἀλλ' αἰσχρὸν εἰπεῖν καὶ σιωπῆσαι βαρύ.
Μή νύν με κρύψῃς ὅ τι πεπόνθαμεν κακόν.
Βινητιῶμεν ᾗ βράχιστον τοῦ λόγου.
Ἰὼ Ζεῦ.
Ἐγὼ μὲν οὖν αὐτὰς ἀποσχεῖν οὐκέτι οἵα τ' ἀπὸ τῶν ἀνδρῶν· διαδιδράσκουσι γάρ.
Τὴν μέν γε πρώην διαλέγουσαν τὴν ὀπὴν κατέλαβον ᾗ τοῦ Πανός ἐστι ταὐλίον τὴν δ' ἐκ τροχιλείας αὖ κατειλυσπωμένην τὴν δ' αὐτομολοῦσαν· τὴν δ' ἐπὶ στρούθου μίαν ἤδη πέτεσθαι διανοουμένην κάτω εἰς Ὀρσιλόχου χθὲς τῶν τριχῶν κατέσπασα.
Πάσας τε προφάσεις ὥστ' ἀπελθεῖν οἴκαδε ἕλκουσιν.
Ἡδὶ γοῦν τις αὐτῶν ἔρχεται.
Οἴκοι γάρ ἐστιν ἔριά μοι Μιλήσια ὑπὸ τῶν σέων κατακοπτόμενα.
Μὴ διαπετάννυ μηδ' ἀπέλθῃς μηδαμῇ.
Τάλαιν' ἐγώ τάλαινα τῆς ἀμόργιδος ἣν ἄλοπον οἴκοι καταλέλοιφ'.
Αὕτη 'τέρα ἐπὶ τὴν ἄμοργιν τὴν ἄλοπον ἐξέρχεται.
Χώρει πάλιν δεῦρ'.
Ἀλλὰ νὴ τὴν Φωσφόρον ἔγωγ' ἀποδείρας' αὐτίκα μάλ' ἀνέρχομαι.
Μή μἀποδείρῃς· ἢν γὰρ ἄρξῃς τουτουί ἑτέρα γυνὴ ταὐτὸν ποεῖν βουλήσεται.
Ὦ πότνι' Ἱλείθυ' ἐπίσχες τοῦ τόκου ἕως ἂν εἰς ὅσιον μόλω 'γὼ χωρίον.
Ἀλλ' οὐκ ἐκύεις σύ γ' ἐχθές.
Ἀλλὰ τήμερον.
Ἀλλ' οἴκαδέ μ' ὡς τὴν μαῖαν ὦ Λυσιστράτη ἀπόπεμψον ὡς τάχιστα.
Μὰ τὴν Ἀφροδίτην οὐ σύ γ' ἀλλ' ἢ χαλκίον ἔχειν τι φαίνει κοῖλον· εἴσομαι δ' ἐγώ.
Τί δῆτα ταύτην εἶχες;                                        Ἵνα μ' εἰ καταλάβοι ὁ τόκος ἔτ' ἐν πόλει τέκοιμ' εἰς τὴν κυνῆν εἰσβᾶσα ταύτην ὥσπερ αἱ περιστεραί.
Οὐ τἀμφιδρόμια τῆς κυνῆς αὐτοῦ μενεῖς;                  Ἀλλ' οὐ δύναμαι 'γωγ' οὐδὲ κοιμᾶσθ' ἐν πόλει ἐξ οὗ τὸν ὄφιν εἶδον τὸν οἰκουρόν ποτε.
Ἐγὼ δ' ὑπὸ τῶν γλαυκῶν γε τάλαιν' ἀπόλλυμαι ταῖς ἀγρυπνίαισι κικκαβαζουσῶν ἀεί.
Ὦ δαιμόνιαι παύσασθε τῶν τερατευμάτων.
Ἀλλ' ἀνάσχεσθ' ὦγαθαί καὶ προσταλαιπωρήσατ' ἔτ' ὀλίγον χρόνον· ὡς χρησμὸς ἡμῖν ἐστιν ἐπικρατεῖν ἐὰν μὴ στασιάσωμεν.
Ἔστι δ' ὁ χρησμὸς οὑτοσί.
Λέγ' αὐτὸν ἡμῖν ὅ τι λέγει.
Σιγᾶτε δή.
Σαφής γ' ὁ χρησμὸς νὴ Δί'.
Ὦ πάντες θεοί.
Μή νυν ἀπείπωμεν ταλαιπωρούμεναι ἀλλ' εἰσίωμεν.
Καὶ γὰρ αἰσχρὸν τουτογί ὦ φίλταται τὸν χρησμὸν εἰ προδώσομεν.
Μῦθον βούλομαι λέξαι τιν' ὑμῖν                                                                              ὅν ποτ' ἤκους' αὐτὸς ἔτι παῖς ὤν.
Οὕτως ἦν νεανίσκος Μελανίων τις ὃς φεύγων γάμον ἀφίκετ' ἐς ἐρημίαν κἀν τοῖς ὄρεσιν ᾤκει· κᾆτ' ἐλαγοθήρει πλεξάμενος ἄρκυς καὶ κύνα τιν' εἶχεν κοὐκέτι κατῆλθε πάλιν οἴκαδ' ὑπὸ μίσους.
Οὕτω τὰς γυναῖκας ἐβδελύχθη κεῖνος ἡμεῖς δ' οὐδὲν ἧττον τοῦ Μελανίωνος οἱ σώφρονες.
Βούλομαί σε γραῦ κύσαι                        Κρομμύων τἄρ' οὔ σε δεῖ.
κἀνατείνας λακτίσαι.
Τὴν λόχμην πολλὴν φορεῖς.
Καὶ Μυρωνίδης γὰρ ἦν τραχὺς ἐντεῦθεν μελάμπυγός τε τοῖς ἐχθροῖς ἐπᾴσσειν· ὣς δὲ καὶ Φορμίων.
Κἀγὼ βούλομαι μῦθόν τιν' ὑμῖν                                                                              ἀντιλέξαι τῷ Μελανίωνι.
Τίμων ἦν τις ἀίδρυτος ἀβάτοισι τὸ πρόσωπον εὖ σκώλοισι περιειργμένος Ἐρινύων ἀπορρώξ.
Οὗτος οὖν ὁ Τίμων ᾤχεθ' ὑπὸ μίσους πολλὰ καταρασάμενος ἀνδράσι πονηροῖς.
Οὕτω κεῖνος ἡμῖν ἀντεμίσει τοὺς πονηροὺς ἄνδρας ἀεί ταῖσι δὲ γυναιξὶν ἦν φίλτατος.
Ἀλλὰ κρούσω τῷ σκέλει;                        Τὸν σάκανδρον ἐκφανεῖς.
Ἀλλ' ὅμως ἂν οὐκ ἴδοις καίπερ οὔσης γραὸς ὄντ' αὐτὸν κομήτην ἀλλ' ἀπεψιλωμένον τῷ λύχνῳ.
Ἰοὺ ἰού γυναῖκες ἴτε δεῦρ' ὡς ἐμὲ ταχέως.
Ὦ πότνια Κύπρου καὶ Κυθήρων καὶ Πάφου μεδέους'.
Ἴθ' ὀρθὴν ἥνπερ ἔρχει τὴν ὁδόν.
Ὢ νὴ Δί' ἐστὶ δῆτα.
Γιγνώσκει τις ὑμῶν;                                              Νὴ Δία ἔγωγε· κἄστιν οὑμὸς ἀνὴρ Κινησίας.
Σὸν ἔργον ἤδη τοῦτον ὀπτᾶν καὶ στρέφειν κἀξηπεροπεύειν καὶ φιλεῖν καὶ μὴ φιλεῖν καὶ πάνθ' ὑπέχειν πλὴν ὧν σύνοιδεν ἡ κύλιξ.
Ἀμέλει ποήσω ταῦτ' ἐγώ.
Καὶ μὴν ἐγὼ ξυνηπεροπεύσω σοὶ παραμένους' ἐνθαδί καὶ ξυσταθεύσω τοῦτον.
Ἀλλ' ἀπέλθετε.
Οἴμοι κακοδαίμων οἷος ὁ σπασμός μ' ἔχει χὠ τέτανος ὥσπερ ἐπὶ τροχοῦ στρεβλούμενον.
Ἀνήρ;                        Ἀνὴρ δῆτ'.
Πρὸς τῶν θεῶν νυν ἐκκάλεσόν μοι Μυρρίνην.
Ὦ χαῖρε φίλτατ'· οὐ γὰρ ἀκλεὲς τοὔνομα τὸ σὸν παρ' ἡμῖν ἐστιν οὐδ' ἀνώνυμον.
Ἀεὶ γὰρ ἡ γυνή ς' ἔχει διὰ στόμα.
Κἂν ᾠὸν ἢ μῆλον λάβῃ Κινησίᾳ τουτὶ γένοιτο φησίν.
Ὢ πρὸς τῶν θεῶν.
Νὴ τὴν Ἀφροδίτην· κἂν περὶ ἀνδρῶν γ' ἐμπέσῃ λόγος τις εἴρηκ' εὐθέως ἡ σὴ γυνὴ ὅτι λῆρός ἐστι τἄλλα πρὸς Κινησίαν.
Ἴθι νυν κάλεσον αὐτήν.
Ἔχω δὲ τοῦθ'· ὅπερ οὖν ἔχω δίδωμί σοι.
Φέρε νυν καλέσω καταβᾶσά σοι.
Ταχύ νυν πάνυ· ὡς οὐδεμίαν ἔχω γε τῷ βίῳ χάριν ἐξ οὗπερ αὕτη 'ξῆλθεν ἐκ τῆς οἰκίας ἀλλ' ἄχθομαι μὲν εἰσιών ἔρημα δὲ εἶναι δοκεῖ μοι πάντα τοῖς δὲ σιτίοις χάριν οὐδεμίαν οἶδ' ἐσθίων.
Ἔστυκα γάρ.
Φιλῶ φιλῶ 'γὼ τοῦτον· ἀλλ' οὐ βούλεται ὑπ' ἐμοῦ φιλεῖσθαι.
Σὺ δέ με τούτῳ μὴ κάλει.
Μὰ Δί' ἐγὼ μὲν αὐτός' οὔ.
Ἐγὼ οὐ δεόμενος; Ἐπιτετριμμένος μὲν οὖν.
Μὴ δῆτ' ἀλλὰ τῷ γοῦν παιδίῳ ὑπάκουσον.
Αὕτη τί πάσχεις; Οὐδ' ἐλεεῖς τὸ παιδίον ἄλουτον ὂν κἄθηλον ἕκτην ἡμέραν;                  Ἔγωγ' ἐλεῶ δῆτ'· ἀλλ' ἀμελὴς αὐτῷ πατήρ ἐστιν.
Κατάβηθ' ὦ δαιμονία τῷ παιδίῳ.
Οἷον τὸ τεκεῖν.
Ὦ γλυκύτατον σὺ τεκνίδιον κακοῦ πατρός φέρε σε φιλήσω γλυκύτατον τῇ μαμμίᾳ.
Μὴ πρόσαγε τὴν χεῖρά μοι.
Τὰ δ' ἔνδον ὄντα τἀμὰ καὶ σὰ χρήματα χεῖρον διατίθης.
Ὀλίγον αὐτῶν μοι μέλει.
Τὰ τῆς Ἀφροδίτης ἱέρ' ἀνοργίαστά σοι χρόνον τοσοῦτόν ἐστιν.
Τοιγάρ ἢν δοκῇ ποήσομεν καὶ ταῦτα.
Τοιγάρ ἢν δοκῇ κἄγωγ' ἄπειμ' ἐκεῖσε· νῦν δ' ἀπομώμοκα.
Σὺ δ' ἀλλὰ κατακλίνηθι μετ' ἐμοῦ διὰ χρόνου.
Οὐ δῆτα· καίτοι ς' οὐκ ἐρῶ γ' ὡς οὐ φιλῶ.
Ἰδοὺ τὸ μέν σοι παιδίον καὶ δὴ 'κποδών· σὺ δ' οὐ κατακλινεῖ;                                      Ποῦ γὰρ ἄν τις καί τάλαν δράσειε τοῦθ';                                Ὅπου; τὸ τοῦ Πανὸς καλόν.
Ἔπειτ' ὀμόσασα δῆτ' ἐπιορκήσω τάλαν;                  Εἰς ἐμὲ τράποιτο· μηδὲν ὅρκου φροντίσῃς.
Φέρε νυν ἐνέγκω κλινίδιον νῷν.
Ἀρκεῖ χαμαὶ νῷν.
Μὰ τὸν Ἀπόλλω μή ς' ἐγὼ καίπερ τοιοῦτον ὄντα κατακλινῶ χαμαί.
Ἥ τοι γυνὴ φιλεῖ με δήλη 'στὶν καλῶς.
Ἰδού κατάκεις' ἁνύσας τι κἀγὼ 'κδύομαι.
Καίτοι τὸ δεῖνα ψίαθός ἐστ' ἐξοιστέα.
Νὴ τὴν Ἄρτεμιν αἰσχρὸν γὰρ ἐπὶ τόνου γε.
Δός μοί νυν κύσαι.
Ἧκέ νυν ταχέως πάνυ.
Ἰδοὺ ψίαθος.
Κατάκεισο καὶ δὴ 'κδύομαι.
Καίτοι τὸ δεῖνα προσκεφάλαιον οὐκ ἔχεις.
Ἀλλ' οὐ δέομ' οὐδὲν ἔγωγε.
Νὴ Δί' ἀλλ' ἐγώ.
Ἤδη πάντ' ἔχω.
Ἅπαντα δῆτα.
Δεῦρό νυν ὦ χρυσίον.
Τὸ στρόφιον ἤδη λύομαι.
Μέμνησό νυν· μή μ' ἐξαπατήσῃς τὰ περὶ τῶν διαλλαγῶν.
Νὴ Δί' ἀπολοίμην.
Ἀλλὰ σισύραν οὐκ ἔχεις.
Μὰ Δί' οὐδὲ δέομαί γ' ἀλλὰ βινεῖν βούλομαι.
Ἀμέλει ποήσεις τοῦτο· ταχὺ γὰρ ἔρχομαι.
Ἅνθρωπος ἐπιτρίψει με διὰ τὰ στρώματα.
Ἔπαιρε σαυτόν.
Ἀλλ' ἐπῆρται τουτογί.
Νὴ τὴν Ἀφροδίτην ἤν τε βούλῃ γ' ἤν τε μή.
Εἴθ' ἐκχυθείη τὸ μύρον ὦ Ζεῦ δέσποτα.
Πρότεινε δὴ τὴν χεῖρα κἀλείφου λαβών.
Οὐχ ἡδὺ τὸ μύρον μὰ τὸν Ἀπόλλω τουτογί εἰ μὴ διατριπτικόν γε κοὐκ ὄζον γάμων.
Τάλαιν' ἐγώ τὸ Ῥόδιον ἤνεγκον μύρον.
Ἀγαθόν· ἔα αὔτ' ὦ δαιμονία.
Ληρεῖς ἔχων.
Κάκιστ' ἀπόλοιθ' ὁ πρῶτος ἑψήσας μύρον.
Λαβὲ τόνδε τὸν ἀλάβαστον.
Ἀλλ' ἕτερον ἔχω.
Ἀλλ' ᾦζυρά κατάκεισο καὶ μή μοι φέρε μηδέν.
Ποήσω ταῦτα νὴ τὴν Ἄρτεμιν.
Ὑπολύομαι γοῦν.
Ἀλλ' ὅπως ὦ φίλτατε σπονδὰς ποεῖσθαι ψηφιεῖ.
Ἀπολώλεκέν με κἀπιτέτριφεν ἡ γυνὴ τά τ' ἄλλα πάντα κἀποδείρας' οἴχεται.
Ἐν δεινῷ γ' ὦ δύστηνε κακῷ τείρει ψυχὴν ἐξαπατηθείς.
Κἄγωγ' οἰκτίρω ς'.
Ταυτὶ μέντοι νυνί ς' ἐπόης' ἡ παμβδελύρα καὶ παμμυσάρα.
Μὰ Δί' ἀλλὰ φίλη καὶ παγγλυκέρα.
Εἴθ' αὐτὴν ὥσπερ τοὺς θωμοὺς μεγάλῳ τυφῷ καὶ πρηστῆρι ξυστρέψας καὶ ξυγγογγύλας οἴχοιο φέρων εἶτα μεθείης ἡ δὲ φέροιτ' αὖ πάλιν εἰς τὴν γῆν κᾆτ' ἐξαίφνης περὶ τὴν ψωλὴν περιβαίη.
Τίς δ' εἶ; πότερον ἄνθρωπος ἢ Κονίσαλος;                  Κᾶρυξ ἐγών ὦ κυρσάνιε ναὶ τὼ σιὼ ἔμολον ἀπὸ Σπάρτας περὶ τᾶν διαλλαγᾶν.
Ποῖ μεταστρέφει; Τί δὴ προβάλλει τὴν χλαμύδ'; Ἦ βουβωνιᾷς ὑπὸ τῆς ὁδοῦ;                               Ἀλεός γα ναὶ τὸν Κάστορα ὥνθρωπος.
Ἀλλ' ἔστυκας ὦ μιαρώτατε.
Εἴπερ γε χαὔτη 'στὶ σκυτάλη Λακωνική.
Ἀλλ' ὡς πρὸς εἰδότ' ἐμὲ σὺ τἀληθῆ λέγε.
Ἀπὸ τοῦ δὲ τουτὶ τὸ κακὸν ὑμῖν ἐνέπεσεν; Ἀπὸ Πανός;                              Οὔκ ἀλλ' ἆρχε μέν οἰῶ Λαμπιτώ ἔπειτα τἄλλαι ταὶ κατὰ Σπάρταν ἁμᾶ γυναῖκες ἇπερ ἀπὸ μιᾶς ὑσπλαγίδος ἀπήλαἁν τὼς ἄνδρας ἀπὸ τῶν ὑσσάκων.
Ταὶ γὰρ γυναῖκες οὐδὲ τῶ μύρτω σιγῆν ἐῶντι πρίν χ' ἅπαντες ἐξ ἑνὸς λόγω σπονδὰς ποιηὥμεσθα καττὰν Ἑλλάδα.
Τουτὶ τὸ πρᾶγμα πανταχόθεν ξυνομώμοται ὑπὸ τῶν γυναικῶν· ἄρτι νυνὶ μανθάνω.
Ἀλλ' ὡς τάχιστα φράζε περὶ διαλλαγῶν πρέσβεις ἀποπέμπειν αὐτοκράτορας ἐνθαδί.
Ἐγὼ δ' ἑτέρους ἐνθένδε τῇ βουλῇ φράσω πρέσβεις ἑλέσθαι τὸ πέος ἐπιδείξας τοδί.
Ποτάὁμαι· κράτιστα γὰρ παντᾶ λέγεις.
Οὐδέν ἐστι θηρίον γυναικὸς ἀμαχώτερον οὐδὲ πῦρ οὐδ' ὧδ' ἀναιδὴς οὐδεμία πόρδαλις.
Ἀλλ' ὅταν βούλῃ σύ.
Νῦν δ' οὖν οὔ σε περιόψομαι γυμνὸν ὄνθ' οὕτως.
Ὅρα γὰρ ὡς καταγέλαστος εἶ.
Ἀλλὰ τὴν ἐξωμίδ' ἐνδύσω σε προσιοῦς' ἐγώ.
Τοῦτο μὲν μὰ τὸν Δί' οὐ πονηρὸν ἐποήσατε· ἀλλ' ὑπ' ὀργῆς γὰρ πονηρᾶς καὶ τότ' ἀπέδυν ἐγώ.
Πρῶτα μὲν φαίνει γ' ἀνήρ εἶτ' οὐ καταγέλαστος εἶ.
Κεἴ με μὴ 'λύπεις ἐγώ σου κἂν τόδε τὸ θηρίον τοὐπὶ τὠφθαλμῷ λαβοῦς' ἐξεῖλον ἄν ὃ νῦν ἔνι.
Τοῦτ' ἄρ' ἦν με τοὐπιτρῖβον.
Δακτύλιος οὑτοσί· ἐκσκάλευσον αὐτό κᾆτα δεῖξον ἀφελοῦσά μοι· ὡς τὸν ὀφθαλμόν γέ μου νὴ τὸν Δία πάλαι δάκνει.
Ἀλλὰ δράσω ταῦτα· καίτοι δύσκολος ἔφυς ἀνήρ.
Ἦ μέγ' ὦ Ζεῦ χρῆμ' ἰδεῖν τῆς ἐμπίδος ἔνεστί σοι.
Ἀλλ' ἀποψήσω ς' ἐγώ καίτοι πάνυ πονηρὸς εἶ καὶ φιλήσω.
Μὴ φιλήσῃς.
Ἤν τε βούλῃ γ' ἤν τε μή.
Ἀλλὰ μὴ ὥρας ἴκοισθ'· ὡς ἐστὲ θωπικαὶ φύσει κἄστ' ἐκεῖνο τοὔπος ὀρθῶς κοὐ κακῶς εἰρημένον οὔτε σὺν πανωλέθροισιν οὔτ' ἄνευ πανωλέθρων.
Ἀλλὰ νυνὶ σπένδομαί σοι καὶ τὸ λοιπὸν οὐκέτι οὔτε δράσω φλαῦρον οὐδὲν οὔθ' ὑφ' ὑμῶν πείσομαι.
Ἀλλὰ κοινῇ συσταλέντες τοῦ μέλους ἀρξώμεθα.
Οὐ παρασκευαζόμεσθα                                                                           τῶν πολιτῶν οὐδέν' ὦνδρες φλαῦρον εἰπεῖν οὐδὲ ἕν ἀλλὰ πολὺ τοὔμπαλιν πάντ' ἀγαθὰ καὶ λέγειν καὶ δρᾶν· ἱκανὰ γὰρ τὰ κακὰ καὶ τὰ παρακείμενα.
Ἀλλ' ἐπαγγελλέτω πᾶς ἀνὴρ καὶ γυνή εἴ τις ἀργυρίδιον δεῖται λαβεῖν μνᾶς ἢ δύ' ἢ τρεῖς· ὡς ἔσω 'στὶν κἄχομεν βαλλάντια.
Κἄν ποτ' εἰρήνη φανῇ ὅστις ἂν νυνὶ δανείσηται παρ' ἡμῶν ἢν λάβῃ μηκέτ' ἀποδῷ.
Κἄστιν ἔτνος τι· καὶ δελφάκιον ἦν τί μοι καὶ τοῦτο τέθυχ' ὥστε γεύσεσθ' ἁπαλὰ καὶ καλά.
Ἥκετ' οὖν εἰς ἐμοῦ τήμερον· πρῲ δὲ χρὴ τοῦτο δρᾶν λελουμένους αὐτούς τε καὶ τὰ παιδί' εἶτ' εἴσω βαδίζειν μηδ' ἐρέσθαι μηδένα ἀλλὰ χωρεῖν ἄντικρυς ὥσπερ οἴκαδ' εἰς ἑαυτῶν γεννικῶς ὡς ἡ θύρα κεκλείσεται.
Καὶ μὴν ἀπὸ τῆς Σπάρτης οἱδὶ πρέσβεις ἕλκοντες ὑπήνας χωροῦς' ὥσπερ χοιροκομεῖον περὶ τοῖς μηροῖσιν ἔχοντες.
Ἄνδρες Λάκωνες πρῶτα μέν μοι χαίρετε εἶτ' εἴπαθ' ἡμῖν πῶς ἔχοντες ἥκετε.
Βαβαί· νενεύρωται μὲν ἥδε συμφορὰ δεινῶς τεθερμῶσθαί τε χεῖρον φαίνεται.
Καὶ μὴν ὁρῶ καὶ τούσδε τοὺς αὐτόχθονας ὥσπερ παλαιστὰς ἄνδρας ἀπὸ τῶν γαστέρων θαἰμάτι' ἀποστέλλοντας· ὥστε φαίνεται ἀσκητικὸν τὸ χρῆμα τοῦ νοσήματος.
Χαὔτη ξυνᾴδει θἀτέρᾳ ταύτῃ νόσος.
Ὥστ' εἴ τις ἡμᾶς μὴ διαλλάξει ταχύ οὐκ ἔσθ' ὅπως οὐ Κλεισθένη βινήσομεν.
Εἰ σωφρονεῖτε θαἰμάτια λήψεσθ' ὅπως τῶν ἑρμοκοπιδῶν μή τις ὑμᾶς ὄψεται.
Νὴ τὸν Δί' εὖ μέντοι λέγεις.
Ναὶ τὼ σιὼ παντᾶ γα.
Φέρε τὸ ἔσθος ἀμβαλώμεθα.
Ὦ χαίρεθ' οἱ Λάκωνες· αἰσχρά γ' ἐπάθομεν.
Ὦ πολυχαρείδα δεινά γ' αὖ πεπόνθαμες αἰκ εἶδον ἁμὲ τὤνδρες ἀμπεφλασμένως.
Ἄγε δή Λάκωνες αὔθ' ἕκαστα χρὴ λέγειν.
Καλῶς δὴ λέγετε· χἠμεῖς τουτογί.
Ἀλλ' οὐδὲν ἡμᾶς ὡς ἔοικε δεῖ καλεῖν· αὐτὴ γάρ ὡς ἤκουσεν ἥδ' ἐξέρχεται.
Χαῖρ' ὦ πασῶν ἀνδρειοτάτη· δεῖ δὴ νυνί σε γενέσθαι δεινὴν μαλακήν ἀγαθὴν φαύλην σεμνὴν ἀγανήν πολύπειρον· ὡς οἱ πρῶτοι τῶν Ἑλλήνων τῇ σῇ ληφθέντες ἴυγγι συνεχώρησάν σοι καὶ κοινῇ τἀγκλήματα πάντ' ἐπέτρεψαν.
Ἀλλ' οὐχὶ χαλεπὸν τοὔργον εἰ λάβοι γέ τις ὀργῶντας ἀλλήλων τε μὴ 'κπειρωμένους.
Τάχα δ' εἴσομαι 'γώ.
Ἢν μὴ διδῷ τὴν χεῖρα τῆς σάθης ἄγε.
Ἴθι καὶ σὺ τούτους τοὺς Ἀθηναίους ἄγε· οὗ δ' ἂν διδῶσι πρόσαγε τούτου λαβομένη.
Ἄνδρες Λάκωνες στῆτε παρ' ἐμὲ πλησίον ἐνθένδε δ' ὑμεῖς καὶ λόγων ἀκούσατε.
Ἐγὼ γυνὴ μέν εἰμι νοῦς δ' ἔνεστί μοι.
Αὐτὴ δ' ἐμαυτῆς οὐ κακῶς γνώμης ἔχω τοὺς δ' ἐκ πατρός τε καὶ γεραιτέρων λόγους πολλοὺς ἀκούσας' οὐ μεμούσωμαι κακῶς.
Εἷς μὲν λόγος μοι δεῦρ' ἀεὶ περαίνεται.
Ἐγὼ δ' ἀπόλλυμαί γ' ἀπεψωλημένος.
Ἐλθὼν δὲ σὺν ὁπλίταισι τετρακισχιλίοις Κίμων ὅλην ἔσωσε τὴν Λακεδαίμονα.
Ἀδικίομες· ἀλλ' ὁ πρωκτὸς ἄφατον ὡς καλός.
Ἐγὼ δὲ κύσθον γ' οὐδέπω καλλίονα.
Ποῖον ὦ τᾶν;                                                  Τὰν Πύλον τᾶσπερ πάλαι δεόμεθα καὶ βλιμάδδομες.
Μὰ τὸν Ποσειδῶ τοῦτο μέν γ' οὐ δράσετε.
Ἄφετ' ὦγάθ' αὐτοῖς.
Τὸ δεῖνα τοίνυν παράδοθ' ἡμῖν τουτονὶ πρώτιστα τὸν Ἐχινοῦντα καὶ τὸν Μηλιᾶ κόλπον τὸν ὄπισθεν καὶ τὰ Μεγαρικὰ σκέλη.
Οὐ τὼ σιώ οὐκὶ πάντα γ' ὦ λισσάνιε.
Ἐᾶτε μηδὲν διαφέρου περὶ σκελοῖν.
Ἤδη γεωργεῖν γυμνὸς ἀποδὺς βούλομαι.
Ἐγὼν δὲ κοπραγωγῆν γα πρῲ ναὶ τὼ σιώ.
Ἐπὴν διαλλαγῆτε ταῦτα δράσετε.
Ἀλλ' εἰ δοκεῖ δρᾶν ταῦτα βουλεύσασθε καὶ τοῖς ξυμμάχοις ἐλθόντες ἀνακοινώσατε.
Οὐ ταὐτὰ δόξει τοῖσι συμμάχοισι νῷν βινεῖν ἅπασιν;                                 Τοῖσι γῶν ναὶ τὼ σιὼ ἁμοῖσι.
Καὶ γὰρ ναὶ μὰ Δία Καρυστίοις.
Καλῶς λέγετε.
Νῦν οὖν ὅπως ἁγνεύσετε ὅπως ἂν αἱ γυναῖκες ὑμᾶς ἐν πόλει ξενίσωμεν ὧν ἐν ταῖσι κίσταις εἴχομεν.
Ὅρκους δ' ἐκεῖ καὶ πίστιν ἀλλήλοις δότε.
Κἄπειτα τὴν αὑτοῦ γυναῖχ' ὑμῶν λαβὼν ἄπεις' ἕκαστος.
Ἀλλ' ἴωμεν ὡς τάχος.
Ἄγ' ὅπα τυ λῇς.
Νὴ τὸν Δί' ὡς τάχιστ' ἄγε.
Στρωμάτων δὲ ποικίλων καὶ                                                                           χλανιδίων καὶ ξυστίδων καὶ χρυσίων ὅς' ἐστί μοι οὐ φθόνος ἔνεστί μοι πᾶσι παρέχειν φέρειν τοῖς παισίν ὁπόταν τε θυγάτηρ τινὶ κανηφορῇ.
Πᾶσιν ὑμῖν λέγω λαμβάνειν τῶν ἐμῶν χρημάτων νῦν ἔνδοθεν καὶ μηδὲν οὕτως εὖ σεσημάνθαι τὸ μὴ οὐχὶ τοὺς ῥύπους ἀνασπάσαι χἄττ' ἂν ἔνδον ᾖ φορεῖν.
Ὄψεται δ' οὐδὲν σκοπῶν εἰ μή τις ὑμῶν ὀξύτερον ἐμοῦ βλέπει.
Εἰ δέ τῳ μὴ σῖτος ὑμῶν                                                                           ἐστι βόσκει δ' οἰκέτας καὶ σμικρὰ πολλὰ παιδία ἔστι παρ' ἐμοῦ λαβεῖν πυρίδια λεπτὰ μέν ὁ δ' ἄρτος ἀπὸ χοίνικος ἰδεῖν μάλα νεανίας.
Ὅστις οὖν βούλεται τῶν πενήτων ἴτω εἰς ἐμοῦ σάκους ἔχων καὶ κωρύκους· ὡς λήψεται πυρούς.
Ὁ Μανῆς δ' οὑμὸς αὐτοῖς ἐμβαλεῖ.
Πρός γε μέντοι τὴν θύραν προαγορεύω μὴ βαδίζειν τὴν ἐμήν ἀλλ' εὐλαβεῖσθαι τὴν κύνα.
Ἄνοιγε τὴν θύραν σύ.
Παραχωρεῖν ς' ἔδει.
Οὐκ ἂν ποήσαιμ'.
Εἰ δὲ πάνυ δεῖ τοῦτο δρᾶν ὑμῖν χαρίζεσθαι ταλαιπωρήσομεν.
Χἠμεῖς γε μετὰ σοῦ ξυνταλαιπωρήσομεν.
Οὐκ ἄπιθ' ὅπως ἂν οἱ Λάκωνες ἔνδοθεν καθ' ἡσυχίαν ἀπίωσιν εὐωχημένοι;                  Οὔπω τοιοῦτον συμπόσιον ὄπωπ' ἐγώ.
Ἦ καὶ χαρίεντες ἦσαν οἱ Λακωνικοί· ἡμεῖς δ' ἐν οἴνῳ συμπόται σοφώτατοι.
Ὀρθῶς γ' ὁτιὴ νήφοντες οὐχ ὑγιαίνομεν.
Ἢν τοὺς Ἀθηναίους ἐγὼ πείσω λέγων μεθυόντες ἀεὶ πανταχοῖ πρεσβεύσομεν.
Νῦν μὲν γὰρ ὅταν ἔλθωμεν εἰς Λακεδαίμονα νήφοντες εὐθὺς βλέπομεν ὅ τι ταράξομεν· ὥσθ' ὅ τι μὲν ἂν λέγωσιν οὐκ ἀκούομεν ἃ δ' οὐ λέγουσι ταῦθ' ὑπονενοήκαμεν ἀγγέλλομεν δ' οὐ ταὐτὰ τῶν αὐτῶν πέρι.
Νυνὶ δ' ἅπαντ' ἤρεσκεν· ὥστ' εἰ μέν γέ τις ᾄδοι Τελαμῶνος Κλειταγόρας ᾄδειν δέον ἐπῃνέσαμεν ἂν καὶ πρὸς ἐπιωρκήσαμεν.
Ἀλλ' οὑτοιὶ γὰρ αὖθις ἔρχονται πάλιν εἰς ταὐτόν.
Ὦ πολυχαρείδα λαβὲ τὰ φυἁτήρια ἵν' ἐγὼν διποδιάξω τε κἀείὡ καλὸν ἐς τὼς Ἀσαναίως τε χἄμ' ἄεισμ' ἁμᾶ.
Λαβὲ δῆτα τὰς φυσαλλίδας πρὸς τῶν θεῶν· ὡς ἥδομαί γ' ὑμᾶς ὁρῶν ὀρχουμένους.
Ὅρμαὁν τῷ κυρσανίῳ Μναμόνα τὰν τεὰν Μῶἁν ἅτις οἶδεν ἁμὲ τώς τ' Ἀσαναίως ὅκα τοὶ μὲν ἐπ' Ἀρταμιτίῳ πρώκροον συείκελοι ποττὰ κᾶλα τὼς Μήδως τ' ἐνίκων· ἁμὲ δ' αὖ Λεωνίδας ἆγεν ἇπερ τὼς κάπρως σάγοντας οἰῶ τὸν ὀδόντα· πολὺς δ' ἀμφὶ τὰς γένυας ἀφρὸς ἤνσεεν πολὺς δ' ἁμᾶ καττῶν σκελῶν ἵετο.
Ἦν γὰρ τὤνδρες οὐκ ἐλάσσως τᾶς ψάμμας τοὶ Πέρσαι.
Ἀγροτέρα σηροκτόνε μόλε δεῦρο παρσένε σιά ποττὰς σπονδάς ὡς συνέχῃς πολὺν ἁμὲ χρόνον.
Νῦν δ' αὖ φιλία τ' ἀὲς εὔπορος εἴη ταῖσι συνθήκαισι καὶ τᾶν αἱμυλᾶν ἀλωπέκων παυαἵμεθα.
Ὤ δεῦρ' ἴθι δεῦρο ὦ κυναγὲ παρσένε.
Ἄγε νυν ἐπειδὴ τἄλλα πεπόηται καλῶς ἀπάγεσθε ταύτας ὦ Λάκωνες τασδεδὶ ὑμεῖς· ἀνὴρ δὲ παρὰ γυναῖκα καὶ γυνὴ στήτω παρ' ἄνδρα κᾆτ' ἐπ' ἀγαθαῖς ξυμφοραῖς ὀρχησάμενοι θεοῖσιν εὐλαβώμεθα τὸ λοιπὸν αὖθις μὴ 'ξαμαρτάνειν ἔτι.
Πρόσαγε χορόν ἔπαγε χάριτας ἐπὶ δὲ κάλεσον Ἄρτεμιν ἐπὶ δὲ δίδυμον ἀγέχορον Ἰήιον εὔφρον' ἐπὶ δὲ Νύσιον ὃς μετὰ μαινάσιν ὄμμασι δαίεται Δία τε πυρὶ φλεγόμενον ἐπὶ δὲ πότνιαν ἄλοχον ὀλβίαν· εἶτα δὲ δαίμονας οἷς ἐπιμάρτυσι χρησόμεθ' οὐκ ἐπιλήσμοσιν ἡσυχίας πέρι τῆς ἀγανόφρονος ἣν ἐπόησε θεὰ Κύπρις.
Ἀλαλαί ἰὴ παιών.
Αἴρεσθ' ἄνω ἰαί ὡς ἐπὶ νίκῃ ἰαί.
Εὐοῖ εὐοῖ εὐαῖ εὐαῖ.
Λάκων πρόφαινε δὴ σὺ μοῦσαν ἔτι νέαν.
Ταΰγετον αὖτ' ἐραννὸν ἐκλιπῶἁ Μῶἁ μόλε μόλε Λάκαινα πρεπτὸν ἁμὶν κλέωἁ τὸν Ἀμύκλαις σιὸν καὶ Χαλκίοικον ἄνασσαν Τυνδαρίδας τ' ἀγασώς τοὶ δὴ πὰρ Εὐρώταν ψιάδδοντι.
Εἶα μάλ' ἔμβη ὢ εἶα κοῦφα πᾶλον ὡς Σπάρταν ὑμνίωμες τᾷ σιῶν χοροὶ μέλοντι καὶ ποδῶν κτύπος ὅχ' ἇτε πῶλοι ταὶ κόραι πὰρ τὸν Εὐρώταν ἀμπαδίοντι πυκνὰ ποδοῖν ἀγκονίωαἱ ταὶ δὲ κόμαι σείονται ἇπερ Βακχᾶν θυρσαδδωἇν καὶ παιδδωἇν.
Ἁγῆται δ' ἁ Λήδας παῖς ἁγνὰ χοραγὸς εὐπρεπής.
Ἀλλ' ἄγε κόμαν παραμπύκιδδε χερὶ ποδοῖν τε πάδη ἇ τις ἔλαφος κρότον δ' ἁμᾶ ποίη χορωφελήταν καὶ τὰν κρατίσταν παμμάχον τὰν Χαλκίοικον ὕμνη.
