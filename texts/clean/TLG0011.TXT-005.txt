Ὦ τοῦ στρατηγήσαντος ἐν Τροίᾳ ποτὲ Ἀγαμέμνονος παῖ νῦν ἐκεῖν' ἔξεστί σοι παρόντι λεύσσειν ὧν πρόθυμος ἦσθ' ἀεί.
Τὸ γὰρ παλαιὸν Ἄργος οὑπόθεις τόδε τῆς οἰστροπλῆγος ἄλσος Ἰνάχου κόρης· αὕτη δ' Ὀρέστα τοῦ λυκοκτόνου θεοῦ ἀγορὰ Λύκειος· οὑξ ἀριστερᾶς δ' ὅδε Ἥρας ὁ κλεινὸς ναός· οἷ δ' ἱκάνομεν φάσκειν Μυκήνας τὰς πολυχρύσους ὁρᾶν πολύφθορόν τε δῶμα Πελοπιδῶν τόδε ὅθεν σε πατρὸς ἐκ φόνων ἐγώ ποτε πρὸς σῆς ὁμαίμου καὶ κασιγνήτης λαβὼν ἤνεγκα κἀξέσωσα κἀξεθρεψάμην τοσόνδ' ἐς ἥβης πατρὶ τιμωρὸν φόνου.
Νῦν οὖν Ὀρέστα καὶ σύ φίλτατε ξένων Πυλάδη τί χρὴ δρᾶν ἐν τάχει βουλευτέον ὡς ἡμὶν ἤδη λαμπρὸν ἡλίου σέλας ἑῷα κινεῖ φθέγματ' ὀρνίθων σαφῆ μέλαινά τ' ἄστρων ἐκλέλοιπεν εὐφρόνη.
Πρὶν οὖν τιν' ἀνδρῶν ἐξοδοιπορεῖν στέγης ξυνάπτετον λόγοισιν· ὡς ἐνταῦθ' ἴμεν ἵν' οὐκέτ' ὀκνεῖν καιρός ἀλλ' ἔργων ἀκμή.
Ὦ φίλτατ' ἀνδρῶν προσπόλων ὥς μοι σαφῆ σημεῖα φαίνεις ἐσθλὸς εἰς ἡμᾶς γεγώς· ὥσπερ γὰρ ἵππος εὐγενής κἂν ᾖ γέρων ἐν τοῖσι δεινοῖς θυμὸν οὐκ ἀπώλεσεν ἀλλ' ὀρθὸν οὖς ἵστησιν ὡσαύτως δὲ σὺ ἡμᾶς τ' ὀτρύνεις καὐτὸς ἐν πρώτοις ἕπῃ.
Τοιγὰρ τὰ μὲν δόξαντα δηλώσω σὺ δέ ὀξεῖαν ἀκοὴν τοῖς ἐμοῖς λόγοις διδούς εἰ μή τι καιροῦ τυγχάνω μεθάρμοσον.
Ἐγὼ γὰρ ἡνίχ' ἱκόμην τὸ Πυθικὸν μαντεῖον ὡς μάθοιμ' ὅτῳ τρόπῳ πατρὶ δίκας ἀροίμην τῶν φονευσάντων πάρα χρῇ μοι τοιαῦθ' ὁ Φοῖβος ὧν πεύσῃ τάχα· ἄσκευον αὐτὸν ἀσπίδων τε καὶ στρατοῦ δόλοισι κλέψαι χειρὸς ἐνδίκους σφαγάς.
Ὅτ' οὖν τοιόνδε χρησμὸν εἰσηκούσαμεν σὺ μὲν μολών ὅταν σε καιρὸς εἰσάγῃ δόμων ἔσω τῶνδ' ἴσθι πᾶν τὸ δρώμενον ὅπως ἂν εἰδὼς ἡμὶν ἀγγείλῃς σαφῆ· οὐ γάρ σε μὴ γήρᾳ τε καὶ χρόνῳ μακρῷ γνῶς' οὐδ' ὑποπτεύσουσιν ὧδ' ἠνθισμένον· λόγῳ δὲ χρῶ τοιῷδ' ὅτι ξένος μὲν εἶ Φωκεὺς παρ' ἀνδρὸς Φανοτέως ἥκων· ὁ γὰρ μέγιστος αὐτοῖς τυγχάνει δορυξένων· ἄγγελλε δ' ὅρκον προστιθείς ὁθούνεκα τέθνηκ' Ὀρέστης ἐξ ἀναγκαίας τύχης ἄθλοισι Πυθικοῖσιν ἐκ τροχηλάτων δίφρων κυλισθείς· ὧδ' ὁ μῦθος ἑστάτω.
Ἡμεῖς δὲ πατρὸς τύμβον ὡς ἐφίετο λοιβαῖσι πρῶτον καὶ καρατόμοις χλιδαῖς στέψαντες εἶτ' ἄψορρον ἥξομεν πάλιν τύπωμα χαλκόπλευρον ἠρμένοι χεροῖν ὃ καὶ σὺ θάμνοις οἶσθά μοι κεκρυμμένον ὅπως λόγῳ κλέπτοντες ἡδεῖαν φάτιν φέροιμεν αὐτοῖς τοὐμὸν ὡς ἔρρει δέμας φλογιστὸν ἤδη καὶ κατηνθρακωμένον.
Ἀλλ' ὦ πατρῴα γῆ θεοί τ' ἐγχώριοι δέξασθέ μ' εὐτυχοῦντα ταῖσδε ταῖς ὁδοῖς σύ τ' ὦ πατρῷον δῶμα· σοῦ γὰρ ἔρχομαι δίκῃ καθαρτὴς πρὸς θεῶν ὡρμημένος· καὶ μή μ' ἄτιμον τῆσδ' ἀποστείλητε γῆς ἀλλ' ἀρχέπλουτον καὶ καταστάτην δόμων· Εἴρηκα μέν νυν ταῦτα· σοὶ δ' ἤδη γέρον τὸ σὸν μελέσθω βάντι φρουρῆσαι χρέος· νὼ δ' ἔξιμεν· καιρὸς γάρ ὅσπερ ἀνδράσι μέγιστος ἔργου παντός ἐστ' ἐπιστάτης.
Ἰώ μοί μοι δύστηνος.
Καὶ μὴν θυρῶν ἔδοξα προσπόλων τινὸς ὑποστενούσης ἔνδον αἰσθέσθαι τέκνον.
Ὦ φάος ἁγνὸν καὶ γῆς ἰσόμοιρ' ἀήρ ὥς μοι πολλὰς μὲν θρήνων ᾠδάς πολλὰς δ' ἀντήρεις ᾔσθου στέρνων πλαγὰς αἱμασσομένων ὁπόταν δνοφερὰ νὺξ ὑπολειφθῇ· τὰ δὲ παννυχίδων ἤδη στυγεραὶ ξυνίσας' εὐναὶ μογερῶν οἴκων ὅσα τὸν δύστηνον ἐμὸν θρηνῶ πατέρ' ὃν κατὰ μὲν βάρβαρον αἶαν φοίνιος Ἄρης οὐκ ἐξένισεν μήτηρ δ' ἡμὴ χὠ κοινολεχὴς Αἴγισθος ὅπως δρῦν ὑλοτόμοι σχίζουσι κάρα φονίῳ πελέκει· κοὐδεὶς τούτων οἶκτος ἀπ' ἄλλης ἢ 'μοῦ φέρεται σοῦ πάτερ οὕτως ἀδίκως οἰκτρῶς τε θανόντος.
Ἀλλ' οὐ μὲν δὴ λήξω θρήνων στυγερῶν τε γόων ἔστ' ἂν παμφεγγεῖς ἄστρων ῥιπάς λεύσσω δὲ τόδ' ἦμαρ μὴ οὐ τεκνολέτειρ' ὥς τις ἀηδὼν ἐπὶ κωκυτῷ τῶνδε πατρῴων πρὸ θυρῶν ἠχὼ πᾶσι προφωνεῖν· ὦ δῶμ' Ἀΐδου καὶ Περσεφόνης ὦ χθόνι' Ἑρμῆ καὶ πότνι' Ἀρά σεμναί τε θεῶν παῖδες Ἐρινύες αἳ τοὺς ἀδίκως θνῄσκοντας ὁρᾶθ' αἳ τοὺς εὐνὰς ὑποκλεπτομένους ἔλθετ' ἀρήξατε τείσασθε πατρὸς φόνον ἡμετέρου καί μοι τὸν ἐμὸν πέμψατ' ἀδελφόν· μούνη γὰρ ἄγειν οὐκέτι σωκῶ λύπης ἀντίρροπον ἄχθος.
Ὦ γενέθλα γενναίων ἥκετ' ἐμῶν καμάτων παραμύθιον· οἶδά τε καὶ ξυνίημι τάδ' οὔ τί με φυγγάνει· οὐδ' ἐθέλω προλιπεῖν τόδε μὴ οὐ τὸν ἐμὸν στενάχειν πατέρ' ἄθλιον.
Ἀλλ' ὦ παντοίας φιλότητος ἀμειβόμεναι χάριν ἐᾶτέ μ' ὧδ' ἀλύειν αἰαῖ ἱκνοῦμαι.
Ἀλλ' οὔτοι τόν γ' ἐξ Ἀΐδα                                                                              παγκοίνου λίμνας πατέρ' ἀνστάσεις οὔτε γόοισιν οὔτ' ἄνταις.
Ἰὼ παντλάμων Νιόβα σὲ δ' ἔγωγε νέμω θεόν ἅτ' ἐν τάφῳ πετραίῳ αἰαῖ δακρύεις.
Οὔτοι σοὶ μούνᾳ τέκνον                                                                              ἄχος ἐφάνη βροτῶν πρὸς ὅ τι σὺ τῶν ἔνδον εἶ περισσά οἷς ὁμόθεν εἶ καὶ γονᾷ ξύναιμος οἵα Χρυσόθεμις ζώει καὶ Ἰφιάνασσα κρυπτᾷ τ' ἀχέων ἐν ἥβᾳ ὄλβιος ὃν ἁ κλεινὰ γᾶ ποτε Μυκηναίων δέξεται εὐπατρίδαν Διὸς εὔφρονι λήματι μολόντα τάνδε γᾶν Ὀρέσταν.
Θάρσει μοι θάρσει τέκνον·                                                                              ἔτι μέγας οὐρανῷ Ζεύς ὃς ἐφορᾷ πάντα καὶ κρατύνει· ᾧ τὸν ὑπεραλγῆ χόλον νέμουσα μήθ' οἷς ἐχθαίρεις ὑπεράχθεο μήτ' ἐπιλάθου.
Χρόνος γὰρ εὐμαρὴς θεός· οὔτε γὰρ ὁ τὰν Κρῖσαν βούνομον ἔχων ἀκτὰν παῖς Ἀγαμεμνονίδας ἀπερίτροπος οὔθ' ὁ παρὰ τὸν Ἀχέροντα θεὸς ἀνάσσων.
Ἀλλ' ἐμὲ μὲν ὁ πολὺς ἀπολέλοιπεν ἤδη βίοτος ἀνέλπιστος οὐδ' ἔτ' ἀρκῶ· ἅτις ἄνευ τοκέων κατατάκομαι ἇς φίλος οὔτις ἀνὴρ ὑπερίσταται ἀλλ' ἁπερεί τις ἔποικος ἀναξία οἰκονομῶ θαλάμους πατρός ὧδε μὲν ἀεικεῖ σὺν στολᾷ κεναῖς δ' ἀμφίσταμαι τραπέζαις.
Οἰκτρὰ μὲν νόστοις αὐδά                                                                              οἰκτρὰ δ' ἐν κοίταις πατρῴαις ὅτε οἱ παγχάλκων ἀνταία γενύων ὡρμάθη πλαγά.
Δόλος ἦν ὁ φράσας ἔρος ὁ κτείνας δεινὰν δεινῶς προφυτεύσαντες μορφάν εἴτ' οὖν θεὸς εἴτε βροτῶν ἦν ὁ ταῦτα πράσσων.
Ὦ πασᾶν κείνα πλέον ἁμέρα ἐλθοῦς' ἐχθίστα δή μοι· ὦ νύξ ὦ δείπνων ἀρρήτων ἔκπαγλ' ἄχθη· τοὺς ἐμὸς ἴδε πατὴρ θανάτους αἰκεῖς διδύμαιν χειροῖν αἳ τὸν ἐμὸν εἷλον βίον πρόδοτον αἵ μ' ἀπώλεσαν· οἷς θεὸς ὁ μέγας Ὀλύμπιος ποίνιμα πάθεα παθεῖν πόροι μηδέ ποτ' ἀγλαΐας ἀποναίατο τοιάδ' ἀνύσαντες ἔργα.
Δεινοῖς ἠναγκάσθην δεινοῖς· ἔξοιδ' οὐ λάθει μ' ὀργά.
Ἀλλ' οὖν εὐνοίᾳ γ' αὐδῶ                                                                              μάτηρ ὡσεί τις πιστά μὴ τίκτειν ς' ἄταν ἄταις.
Εἰ γὰρ ὁ μὲν θανὼν γᾶ τε καὶ οὐδὲν ὢν κείσεται τάλας οἱ δὲ μὴ πάλιν δώσους' ἀντιφόνους δίκας ἔρροι τ' ἂν αἰδὼς ἁπάντων τ' εὐσέβεια θνατῶν.
Ἐγὼ μέν ὦ παῖ καὶ τὸ σὸν σπεύδους' ἅμα καὶ τοὐμὸν αὐτῆς ἦλθον· εἰ δὲ μὴ καλῶς λέγω σὺ νίκα· σοὶ γὰρ ἑψόμεσθ' ἅμα.
Ἔπειτα ποίας ἡμέρας δοκεῖς μ' ἄγειν ὅταν θρόνοις Αἴγισθον ἐνθακοῦντ' ἴδω τοῖσιν πατρῴοις εἰσίδω δ' ἐσθήματα φοροῦντ' ἐκείνῳ ταὐτὰ καὶ παρεστίους σπένδοντα λοιβὰς ἔνθ' ἐκεῖνον ὤλεσεν; ἴδω δὲ τούτων τὴν τελευταίαν ὕβριν τὸν αὐτοφόντην ἡμὶν ἐν κοίτῃ πατρὸς ξὺν τῇ ταλαίνῃ μητρί μητέρ' εἰ χρεὼν ταύτην προσαυδᾶν τῷδε συγκοιμωμένην.
Ἣ δ' ὧδε τλήμων ὥστε τῷ μιάστορι ξύνεστ' Ἐρινὺν οὔτιν' ἐκφοβουμένη· ἀλλ' ὥσπερ ἐγγελῶσα τοῖς ποιουμένοις εὑροῦς' ἐκείνην ἡμέραν ἐν ᾗ τότε πατέρα τὸν ἀμὸν ἐκ δόλου κατέκτανεν ταύτῃ χοροὺς ἵστησι καὶ μηλοσφαγεῖ θεοῖσιν ἔμμην' ἱερὰ τοῖς σωτηρίοις.
Ἐγὼ δ' ὁρῶς' ἡ δύσμορος κατὰ στέγας κλαίω τέτηκα κἀπικωκύω πατρὸς τὴν δυστάλαιναν δαῖτ' ἐπωνομασμένην αὐτὴ πρὸς αὑτήν· οὐδὲ γὰρ κλαῦσαι πάρα τοσόνδ' ὅσον μοι θυμὸς ἡδονὴν φέρει.
Τάδ' ἐξυβρίζει πλὴν ὅταν κλύῃ τινὸς ἥξοντ' Ὀρέστην τηνικαῦτα δ' ἐμμανὴς βοᾷ παραστᾶς'· Οὐ σύ μοι τῶνδ' αἰτία; οὐ σὸν τόδ' ἐστὶ τοὔργον ἥτις ἐκ χερῶν κλέψας' Ὀρέστην τῶν ἐμῶν ὑπεξέθου; ἀλλ' ἴσθι τοι τείσουσά γ' ἀξίαν δίκην.
Τοιαῦθ' ὑλακτεῖ σὺν δ' ἐποτρύνει πέλας ὁ κλεινὸς αὐτῇ ταῦτα νυμφίος παρών ὁ πάντ' ἄναλκις οὗτος ἡ πᾶσα βλάβη ὁ σὺν γυναιξὶ τὰς μάχας ποιούμενος.
Ἐγὼ δ' Ὀρέστην τῶνδε προσμένους' ἀεὶ παυστῆρ' ἐφήξειν ἡ τάλαιν' ἀπόλλυμαι· μέλλων γὰρ αἰεὶ δρᾶν τι τὰς οὔσας τέ μου καὶ τὰς ἀπούσας ἐλπίδας διέφθορεν.
Ἐν οὖν τοιούτοις οὔτε σωφρονεῖν φίλαι οὔτ' εὐσεβεῖν πάρεστιν· ἀλλ' ἐν τοῖς κακοῖς πολλή 'στ' ἀνάγκη κἀπιτηδεύειν κακά.
Ἦ κἂν ἐγὼ θαρσοῦσα μᾶλλον ἐς λόγους τοὺς σοὺς ἱκοίμην εἴπερ ὧδε ταῦτ' ἔχει.
Ὡς νῦν ἀπόντος ἱστόρει τί σοι φίλον.
Καὶ δή ς' ἐρωτῶ.
Φησίν γε· φάσκων δ' οὐδὲν ὧν λέγει ποεῖ.
Φιλεῖ γὰρ ὀκνεῖν πρᾶγμ' ἀνὴρ πράσσων μέγα.
Καὶ μὴν ἔγωγ' ἔσως' ἐκεῖνον οὐκ ὄκνῳ.
Θάρσει· πέφυκεν ἐσθλὸς ὥστ' ἀρκεῖν φίλοις.
Πέποιθ' ἐπεί τἂν οὐ μακρὰν ἔζων ἐγώ.
Μὴ νῦν ἔτ' εἴπῃς μηδέν· ὡς δόμων ὁρῶ τὴν σὴν ὅμαιμον ἐκ πατρὸς ταὐτοῦ φύσιν Χρυσόθεμιν ἔκ τε μητρός ἐντάφια χεροῖν φέρουσαν οἷα τοῖς κάτω νομίζεται.
Καίτοι τὸ μὲν δίκαιον οὐχ ᾗ 'γὼ λέγω ἀλλ' ᾗ σὺ κρίνεις· εἰ δ' ἐλευθέραν με δεῖ ζῆν τῶν κρατούντων ἐστὶ πάντ' ἀκουστέα·          Δεινόν γέ ς' οὖσαν πατρὸς οὗ σὺ παῖς ἔφυς κείνου λελῆσθαι τῆς δὲ τικτούσης μέλειν.
Ἅπαντα γάρ σοι τἀμὰ νουθετήματα κείνης διδακτὰ κοὐδὲν ἐκ σαυτῆς λέγεις.
Οὐ ζῶ; κακῶς μέν οἶδ' ἐπαρκούντως δ' ἐμοί· λυπῶ δὲ τούτους ὥστε τῷ τεθνηκότι τιμὰς προσάπτειν εἴ τις ἔστ' ἐκεῖ χάρις.
Σὺ δ' ἡμὶν ἡ μισοῦσα μισεῖς μὲν λόγῳ ἔργῳ δὲ τοῖς φονεῦσι τοῦ πατρὸς ξύνει.
Ἐγὼ μὲν οὖν οὐκ ἄν ποτ' οὐδ' εἴ μοι τὰ σὰ μέλλοι τις οἴσειν δῶρ' ἐφ' οἷσι νῦν χλιδᾷς τούτοις ὑπεικάθοιμι· σοὶ δὲ πλουσία τράπεζα κείσθω καὶ περιρρείτω βίος· ἐμοὶ γὰρ ἔστω τοὐμὲ μὴ λυπεῖν μόνον βόσκημα· τῆς σῆς δ' οὐκ ἐρῶ τιμῆς τυχεῖν οὐδ' ἂν σύ σώφρων γ' οὖσα.
Νῦν δ' ἐξὸν πατρὸς πάντων ἀρίστου παῖδα κεκλῆσθαι καλοῦ τῆς μητρός· οὕτω γὰρ φανῇ πλείστοις κακή θανόντα πατέρα καὶ φίλους προδοῦσα σούς.
Μηδὲν πρὸς ὀργήν πρὸς θεῶν· ὡς τοῖς λόγοις ἔνεστιν ἀμφοῖν κέρδος εἰ σὺ μὲν μάθοις τοῖς τῆσδε χρῆσθαι τοῖς δὲ σοῖς αὕτη πάλιν.
Ἐγὼ μέν ὦ γυναῖκες ἠθάς εἰμί πως τῶν τῆσδε μύθων· οὐδ' ἂν ἐμνήσθην ποτέ εἰ μὴ κακὸν μέγιστον εἰς αὐτὴν ἰὸν ἤκους' ὃ ταύτην τῶν μακρῶν σχήσει γόων.
Φέρ' εἰπὲ δὴ τὸ δεινόν· εἰ γὰρ τῶνδέ μοι μεῖζόν τι λέξεις οὐκ ἂν ἀντείποιμ' ἔτι.
Ἀλλ' ἐξερῶ σοι πᾶν ὅσον κάτοιδ' ἐγώ· μέλλουσι γάρ ς' εἰ τῶνδε μὴ λήξεις γόων ἐνταῦθα πέμψειν ἔνθα μήποθ' ἡλίου φέγγος προσόψει ζῶσα δ' ἐν κατηρεφεῖ στέγῃ χθονὸς τῆσδ' ἐκτὸς ὑμνήσεις κακά.
Πρὸς ταῦτα φράζου καί με μή ποθ' ὕστερον παθοῦσα μέμψῃ· νῦν γὰρ ἐν καλῷ φρονεῖν.
Ἀλλ' ἐξίκοιτο τοῦδέ γ' οὕνεκ' ἐν τάχει.
Ὅπως πάθῃς τί χρῆμα; ποῦ ποτ' εἶ φρενῶν;          Ὅπως ἀφ' ὑμῶν ὡς προσώτατ' ἐκφύγω.
Ἀλλ' ἦν ἄν εἰ σύ γ' εὖ φρονεῖν ἠπίστασο.
Μή μ' ἐκδίδασκε τοῖς φίλοις εἶναι κακήν.
Ἀλλ' οὐ διδάσκω· τοῖς κρατοῦσι δ' εἰκαθεῖν.
Σὺ ταῦτα θώπευ'· οὐκ ἐμοὺς τρόπους λέγεις.
Καλόν γε μέντοι μὴ 'ξ ἀβουλίας πεσεῖν.
Πεσούμεθ' εἰ χρή πατρὶ τιμωρούμενοι.
Πατὴρ δὲ τούτων οἶδα συγγνώμην ἔχει.
Ταῦτ' ἐστὶ τἄπη πρὸς κακῶν ἐπαινέσαι.
Χωρήσομαι τἄρ' οἷπερ ἐστάλην ὁδοῦ.
Πῶς εἶπας; ἦ τῷ δυσμενεστάτῳ βροτῶν;          Ὃν ἔκταν' αὐτή· τοῦτο γὰρ λέξαι θέλεις.
Ὦ θεοὶ πατρῷοι συγγένεσθέ γ' ἀλλὰ νῦν.
Ἀλλ' οὐ κάτοιδα πλὴν ἐπὶ σμικρὸν φράσαι.
Λέγ' ἀλλὰ τοῦτο· πολλά τοι σμικροὶ λόγοι ἔσφηλαν ἤδη καὶ κατώρθωσαν βροτούς.
Λόγος τις αὐτήν ἐστιν εἰσιδεῖν πατρὸς τοῦ σοῦ τε κἀμοῦ δευτέραν ὁμιλίαν ἐλθόντος ἐς φῶς· εἶτα τόνδ' ἐφέστιον πῆξαι λαβόντα σκῆπτρον οὑφόρει ποτὲ αὐτός τανῦν δ' Αἴγισθος· ἐκ δὲ τοῦδ' ἄνω βλαστεῖν βρύοντα θαλλὸν ᾧ κατάσκιον πᾶσαν γενέσθαι τὴν Μυκηναίων χθόνα.
Τοιαῦτά του παρόντος ἡνίχ' Ἡλίῳ δείκνυσι τοὔναρ ἔκλυον ἐξηγουμένου· πλείω δὲ τούτων οὐ κάτοιδα πλὴν ὅτι πέμπει μ' ἐκείνη τοῦδε τοῦ φόβου χάριν.
Πρός νυν θεῶν σε λίσσομαι τῶν ἐγγενῶν ἐμοὶ πιθέσθαι μηδ' ἀβουλίᾳ πεσεῖν· εἰ γάρ μ' ἀπώσῃ σὺν κακῷ μέτει πάλιν.
Ἀλλ' ὦ φίλη τούτων μὲν ὧν ἔχεις χεροῖν τύμβῳ προσάψῃς μηδέν· οὐ γάρ σοι θέμις οὐδ' ὅσιον ἐχθρᾶς ἀπὸ γυναικὸς ἱστάναι κτερίσματ' οὐδὲ λουτρὰ προσφέρειν πατρί· ἀλλ' ἢ πνοαῖσιν ἢ βαθυσκαφεῖ κόνει κρύψον νιν ἔνθα μή ποτ' εἰς εὐνὴν πατρὸς τούτων πρόσεισι μηδέν· ἀλλ' ὅταν θάνῃ κειμήλι' αὐτῇ ταῦτα σῳζέσθω κάτω.
Ἀρχὴν δ' ἄν εἰ μὴ τλημονεστάτη γυνὴ πασῶν ἔβλαστε τάσδε δυσμενεῖς χοὰς οὐκ ἄν ποθ' ὅν γ' ἔκτεινε τῷδ' ἐπέστεφε.
Οἶμαι μὲν οὖν οἶμαί τι κἀκείνῳ μέλον πέμψαι τάδ' αὐτῇ δυσπρόσοπτ' ὀνείρατα.
Ὅμως δ' ἀδελφή σοί θ' ὑπούργησον τάδε ἐμοί τ' ἀρωγὰ τῷ τε φιλτάτῳ βροτῶν πάντων ἐν Ἅιδου κειμένῳ κοινῷ πατρί.
Πρὸς εὐσέβειαν ἡ κόρη λέγει· σὺ δέ εἰ σωφρονήσεις ὦ φίλη δράσεις τάδε.
Δράσω· τὸ γὰρ δίκαιον οὐκ ἔχει λόγον δυοῖν ἐρίζειν ἀλλ' ἐπισπεύδειν τὸ δρᾶν.
Πειρωμένῃ δὲ τῶνδε τῶν ἔργων ἐμοὶ σιγὴ παρ' ὑμῶν πρὸς θεῶν ἔστω φίλαι· ὡς εἰ τάδ' ἡ τεκοῦσα πεύσεται πικρὰν δοκῶ με πεῖραν τήνδε τολμήσειν ἔτι.
Ὕπεστί μοι θράσος ἁδυπνόων κλύουσαν ἀρτίως ὀνειράτων.
Οὐ γάρ ποτ' ἀμναστεῖ γ' ὁ φύσας Ἑλλάνων ἄναξ οὐδ' ἁ παλαιὰ χαλκόπλακτος ἀμφάκης γένυς ἅ νιν κατέπεφνεν αἰσχίσταις ἐν αἰκίαις.
Ἄλεκτρ' ἄνυμφα γὰρ ἐπέβα μιαιφόνων γάμων ἁμιλλήμαθ' οἷσιν οὐ θέμις.
Πρὸ τῶνδέ τοί μ' ἔχει μήποτε μήποθ' ἡμὶν ἀψεγὲς πελᾶν τέρας τοῖς δρῶσι καὶ συνδρῶσιν.
Ἤ τοι μαντεῖαι βροτῶν οὐκ εἰσὶν ἐν δεινοῖς ὀνείροις οὐδ' ἐν θεσφάτοις εἰ μὴ τόδε φάσμα νυκτὸς εὖ κατασχήσει.
Ὦ Πέλοπος ἁ πρόσθεν πολύπονος ἱππεία                                                                              ὡς ἔμολες αἰανὴς τᾷδε γᾷ.
Εὖτε γὰρ ὁ ποντισθεὶς Μυρτίλος ἐκοιμάθη παγχρύσων δίφρων δυστάνοις αἰκίαις πρόρριζος ἐκριφθείς οὔ τί πω ἔλειπεν ἐκ τοῦδ' οἴκους πολύπονος αἰκία.
Ἀνειμένη μέν ὡς ἔοικας αὖ στρέφῃ.
Οὐ γὰρ πάρεστ' Αἴγισθος ὅς ς' ἐπεῖχ' ἀεὶ μή τοι θυραίαν γ' οὖσαν αἰσχύνειν φίλους· νῦν δ' ὡς ἄπεστ' ἐκεῖνος οὐδὲν ἐντρέπῃ ἐμοῦ γε· καίτοι πολλὰ πρὸς πολλούς με δὴ ἐξεῖπας ὡς θρασεῖα καὶ πέρα δίκης ἄρχω καθυβρίζουσα καὶ σὲ καὶ τὰ σά.
Ἐγὼ δ' ὕβριν μὲν οὐκ ἔχω κακῶς δέ σε λέγω κακῶς κλύουσα πρὸς σέθεν θαμά.
Πατὴρ γάρ οὐδὲν ἄλλο σοὶ πρόσχημ' ἀεὶ ὡς ἐξ ἐμοῦ τέθνηκεν· ἐξ ἐμοῦ καλῶς ἔξοιδα· τῶνδ' ἄρνησις οὐκ ἔνεστί μοι· ἡ γὰρ Δίκη νιν εἷλεν οὐκ ἐγὼ μόνη ᾗ χρῆν ς' ἀρήγειν εἰ φρονοῦς' ἐτύγχανες· ἐπεὶ πατὴρ οὗτος σὸς ὃν θρηνεῖς ἀεὶ τὴν σὴν ὅμαιμον μοῦνος Ἑλλήνων ἔτλη θῦσαι θεοῖσιν οὐκ ἴσον καμὼν ἐμοὶ λύπης ὅτ' ἔσπειρ' ὥσπερ ἡ τίκτους' ἐγώ.
Εἶεν δίδαξον δή με τοῦ χάριν τίνων ἔθυσεν αὐτήν.
Ἐγὼ μὲν οὖν οὐκ εἰμὶ τοῖς πεπραγμένοις δύσθυμος· εἰ δὲ σοὶ δοκῶ φρονεῖν κακῶς γνώμην δικαίαν σχοῦσα τοὺς πέλας ψέγε.
Ἐρεῖς μὲν οὐχὶ νῦν γέ μ' ὡς ἄρξασά τι λυπηρὸν εἶτα σοῦ τάδ' ἐξήκους' ὕπο· ἀλλ' ἢν ἐφῇς μοι τοῦ τεθνηκότος θ' ὕπερ λέξαιμ' ἂν ὀρθῶς τῆς κασιγνήτης θ' ὁμοῦ.
Καὶ μὴν ἐφίημ'· εἰ δέ μ' ὧδ' ἀεὶ λόγους ἐξῆρχες οὐκ ἂν ἦσθα λυπηρὰ κλύειν.
Καὶ δὴ λέγω σοι.
Ἐροῦ δὲ τὴν κυναγὸν Ἄρτεμιν τίνος ποινὰς τὰ πολλὰ πνεύματ' ἔσχ' ἐν Αὐλίδι· ἢ 'γὼ φράσω; κείνης γὰρ οὐ θέμις μαθεῖν.
Πατήρ ποθ' οὑμός ὡς ἐγὼ κλύω θεᾶς παίζων κατ' ἄλσος ἐξεκίνησεν ποδοῖν στικτὸν κεράστην ἔλαφον οὗ κατὰ σφαγὰς ἐκκομπάσας ἔπος τι τυγχάνει βαλών.
Κἀκ τοῦδε μηνίσασα Λητῴα κόρη κατεῖχ' Ἀχαιούς ὡς πατὴρ ἀντίσταθμον τοῦ θηρὸς ἐκθύσειε τὴν αὑτοῦ κόρην.
Ὧδ' ἦν τὰ κείνης θύματ'· οὐ γὰρ ἦν λύσις ἄλλη στρατῷ πρὸς οἶκον οὐδ' ἐς Ἴλιον.
Ἀνθ' ὧν βιασθεὶς πολλὰ κἀντιβάς μόλις ἔθυσεν αὐτήν οὐχὶ Μενέλεω χάριν.
Ἀλλ' εἰσόρα μὴ σκῆψιν οὐκ οὖσαν τίθης· εἰ γὰρ θέλεις δίδαξον ἀνθ' ὅτου τανῦν αἴσχιστα πάντων ἔργα δρῶσα τυγχάνεις ἥτις ξυνεύδεις τῷ παλαμναίῳ μεθ' οὗ πατέρα τὸν ἀμὸν πρόσθεν ἐξαπώλεσας καὶ παιδοποιεῖς τοὺς δὲ πρόσθεν εὐσεβεῖς κἀξ εὐσεβῶν βλαστόντας ἐκβαλοῦς' ἔχεις.
Ἀλλ' οὐ γὰρ οὐδὲ νουθετεῖν ἔξεστί σε ἣ πᾶσαν ἵης γλῶσσαν ὡς τὴν μητέρα κακοστομοῦμεν.
Καί ς' ἔγωγε δεσπότιν ἢ μητέρ' οὐκ ἔλασσον εἰς ἡμᾶς νέμω ἣ ζῶ βίον μοχθηρόν ἔκ τε σοῦ κακοῖς πολλοῖς ἀεὶ ξυνοῦσα τοῦ τε συννόμου.
Ὁ δ' ἄλλος ἔξω χεῖρα σὴν μόλις φυγών τλήμων Ὀρέστης δυστυχῆ τρίβει βίον· ὃν πολλὰ δή με σοὶ τρέφειν μιάστορα ἐπῃτιάσω· καὶ τόδ' εἴπερ ἔσθενον ἔδρων ἄν εὖ τοῦτ' ἴσθι.
Τοῦδέ γ' οὕνεκα κήρυσσέ μ' εἰς ἅπαντας εἴτε χρὴ κακήν εἴτε στόμαργον εἴτ' ἀναιδείας πλέαν· εἰ γὰρ πέφυκα τῶνδε τῶν ἔργων ἴδρις σχεδόν τι τὴν σὴν οὐ καταισχύνω φύσιν.
Ὁρῶ μένος πνέουσαν· εἰ δὲ σὺν δίκῃ ξύνεστι τοῦδε φροντίδ' οὐκέτ' εἰσορῶ.
Ἀλλ' ἡ γὰρ ἐκ σοῦ δυσμένεια καὶ τὰ σὰ ἔργ' ἐξαναγκάζει με ταῦτα δρᾶν βίᾳ· αἰσχροῖς γὰρ αἰσχρὰ πράγματ' ἐκδιδάσκεται.
Ὦ θρέμμ' ἀναιδές ἦ ς' ἐγὼ καὶ τἄμ' ἔπη καὶ τἄργα τἀμὰ πόλλ' ἄγαν λέγειν ποεῖ.
Σύ τοι λέγεις νιν οὐκ ἐγώ· σὺ γὰρ ποεῖς τοὔργον τὰ δ' ἔργα τοὺς λόγους εὑρίσκεται.
Ἀλλ' οὐ μὰ τὴν δέσποιναν Ἄρτεμιν θράσους τοῦδ' οὐκ ἀλύξεις εὖτ' ἂν Αἴγισθος μόλῃ.
Οὔκουν ἐάσεις οὐδ' ὑπ' εὐφήμου βοῆς θῦσαί μ' ἐπειδὴ σοί γ' ἐφῆκα πᾶν λέγειν;          Ἐῶ κελεύω θῦε· μηδ' ἐπαιτιῶ τοὐμὸν στόμ' ὡς οὐκ ἂν πέρα λέξαιμ' ἔτι.
Ἔπαιρε δὴ σὺ θύμαθ' ἡ παροῦσά μοι πάγκαρπ' ἄνακτι τῷδ' ὅπως λυτηρίους εὐχὰς ἀνάσχω δειμάτων ἃ νῦν ἔχω.
Κλύοις ἂν ἤδη Φοῖβε προστατήριε κεκρυμμένην μου βάξιν· οὐ γὰρ ἐν φίλοις ὁ μῦθος οὐδὲ πᾶν ἀναπτύξαι πρέπει πρὸς φῶς παρούσης τῆσδε πλησίας ἐμοί μὴ σὺν φθόνῳ τε καὶ πολυγλώσσῳ βοῇ σπείρῃ ματαίαν βάξιν εἰς πᾶσαν πόλιν· ἀλλ' ὧδ' ἄκουε· τῇδε γὰρ κἀγὼ φράσω.
Ἃ γὰρ προσεῖδον νυκτὶ τῇδε φάσματα δισσῶν ὀνείρων ταῦτά μοι Λύκει' ἄναξ εἰ μὲν πέφηνεν ἐσθλά δὸς τελεσφόρα εἰ δ' ἐχθρά τοῖς ἐχθροῖσιν ἔμπαλιν μέθες.
Καὶ μή με πλούτου τοῦ παρόντος εἴ τινες δόλοισι βουλεύουσιν ἐκβαλεῖν ἐφῇς ἀλλ' ὧδέ μ' αἰεὶ ζῶσαν ἀβλαβεῖ βίῳ δόμους Ἀτρειδῶν σκῆπτρά τ' ἀμφέπειν τάδε φίλοισί τε ξυνοῦσαν οἷς ξύνειμι νῦν εὐημεροῦσαν καὶ τέκνων ὅσων ἐμοὶ δύσνοια μὴ πρόσεστιν ἢ λύπη πικρά.
Ταῦτ' ὦ Λύκει' Ἄπολλον ἵλεως κλύων δὸς πᾶσιν ἡμῖν ὥσπερ ἐξαιτούμεθα· τὰ δ' ἄλλα πάντα καὶ σιωπώσης ἐμοῦ ἐπαξιῶ σε δαίμον' ὄντ' ἐξειδέναι· τοὺς ἐκ Διὸς γὰρ εἰκός ἐστι πάνθ' ὁρᾶν.
Ἦ καὶ δάμαρτα τήνδ' ἐπεικάζων κυρῶ κείνου; πρέπει γὰρ ὡς τύραννος εἰσορᾶν.
Μάλιστα πάντων· ἥδε σοι κείνη πάρα.
Ὦ χαῖρ' ἄνασσα· σοὶ φέρων ἥκω λόγους ἡδεῖς φίλου παρ' ἀνδρὸς Αἰγίσθῳ θ' ὁμοῦ.
Ἐδεξάμην τὸ ῥηθέν· εἰδέναι δέ σου πρώτιστα χρῄζω τίς ς' ἀπέστειλεν βροτῶν.
Φανοτεὺς ὁ Φωκεύς πρᾶγμα πορσύνων μέγα.
Τέθνηκ' Ὀρέστης· ἐν βραχεῖ ξυνθεὶς λέγω.
Οἲ 'γὼ τάλαιν' ὄλωλα τῇδ' ἐν ἡμέρᾳ.
Θανόντ' Ὀρέστην νῦν τε καὶ πάλαι λέγω.
Ἀπωλόμην δύστηνος οὐδέν εἰμ' ἔτι.
Κεῖνος γὰρ ἐλθὼν εἰς τὸ κλεινὸν Ἑλλάδος πρόσχημ' ἀγῶνος Δελφικῶν ἄθλων χάριν ὅτ' ᾔσθετ' ἀνδρὸς ὀρθίων κηρυγμάτων δρόμον προκηρύξαντος οὗ πρώτη κρίσις εἰσῆλθε λαμπρός πᾶσι τοῖς ἐκεῖ σέβας· δρόμου δ' ἰσώσας τῇ φύσει τὰ τέρματα νίκης ἔχων ἐξῆλθε πάντιμον γέρας.
Χὤπως μὲν ἐν πολλοῖσι παῦρά σοι λέγω οὐκ οἶδα τοιοῦδ' ἀνδρὸς ἔργα καὶ κράτη· ἓν δ' ἴσθ' ὅσων γὰρ εἰσεκήρυξαν βραβῆς  δρόμων διαύλων πένταθλ' ἃ νομίζεται  τούτων ἐνεγκὼν πάντα τἀπινίκια ὠλβίζετ' Ἀργεῖος μὲν ἀνακαλούμενος ὄνομα δ' Ὀρέστης τοῦ τὸ κλεινὸν Ἑλλάδος Ἀγαμέμνονος στράτευμ' ἀγείραντός ποτε.
Καὶ ταῦτα μὲν τοιαῦθ'· ὅταν δέ τις θεῶν βλάπτῃ δύναιτ' ἂν οὐδ' ἂν ἰσχύων φυγεῖν.
Κεῖνος γὰρ ἄλλης ἡμέρας ὅθ' ἱππικῶν ἦν ἡλίου τέλλοντος ὠκύπους ἀγών εἰσῆλθε πολλῶν ἁρματηλατῶν μέτα.
Εἷς ἦν Ἀχαιός εἷς ἀπὸ Σπάρτης δύο Λίβυες ζυγωτῶν ἁρμάτων ἐπιστάται· κἀκεῖνος ἐν τούτοισι θεσσαλὰς ἔχων ἵππους ὁ πέμπτος· ἕκτος ἐξ Αἰτωλίας ξανθαῖσι πώλοις· ἕβδομος Μάγνης ἀνήρ· ὁ δ' ὄγδοος λεύκιππος Αἰνιὰν γένος· ἔνατος Ἀθηνῶν τῶν θεοδμήτων ἄπο· Βοιωτὸς ἄλλος δέκατον ἐκπληρῶν ὄχον.
Στάντες δ' ὅθ' αὐτοὺς οἱ τεταγμένοι βραβῆς κλήροις ἔπηλαν καὶ κατέστησαν δίφρους χαλκῆς ὑπαὶ σάλπιγγος ᾖξαν· οἱ δ' ἅμα ἵπποις ὁμοκλήσαντες ἡνίας χεροῖν ἔσεισαν· ἐν δὲ πᾶς ἐμεστώθη δρόμος κτύπου κροτητῶν ἁρμάτων· κόνις δ' ἄνω φορεῖθ'· ὁμοῦ δὲ πάντες ἀναμεμιγμένοι φείδοντο κέντρων οὐδέν ὡς ὑπερβάλοι χνόας τις αὐτῶν καὶ φρυάγμαθ' ἱππικά.
Ὁμοῦ γὰρ ἀμφὶ νῶτα καὶ τροχῶν βάσεις ἤφριζον εἰσέβαλλον ἱππικαὶ πνοαί.
Κεῖνος δ' ὑπ' αὐτὴν ἐσχάτην στήλην ἔχων ἔχριμπτ' ἀεὶ σύριγγα δεξιὸν δ' ἀνεὶς σειραῖον ἵππον εἶργε τὸν προσκείμενον.
Καὶ πρὶν μὲν ὀρθοὶ πάντες ἕστασαν δίφροι· ἔπειτα δ' Αἰνιᾶνος ἀνδρὸς ἄστομοι πῶλοι βίᾳ φέρουσιν ἐκ δ' ὑποστροφῆς τελοῦντες ἕκτον ἕβδομόν τ' ἤδη δρόμον μέτωπα συμπαίουσι βαρκαίοις ὄχοις· κἀντεῦθεν ἄλλος ἄλλον ἐξ ἑνὸς κακοῦ ἔθραυε κἀνέπιπτε πᾶν δ' ἐπίμπλατο ναυαγίων Κρισαῖον ἱππικῶν πέδον.
Γνοὺς δ' οὑξ Ἀθηνῶν δεινὸς ἡνιοστρόφος ἔξω παρασπᾷ κἀνοκωχεύει παρεὶς κλύδων' ἔφιππον ἐν μέσῳ κυκώμενον.
Ἤλαυνε δ' ἔσχατος μέν ὑστέρας ἔχων πώλους Ὀρέστης τῷ τέλει πίστιν φέρων· ὅπως δ' ὁρᾷ μόνον νιν ἐλλελειμμένον ὀξὺν δι' ὤτων κέλαδον ἐνσείσας θοαῖς πώλοις διώκει κἀξισώσαντε ζυγὰ ἠλαυνέτην τότ' ἄλλος ἄλλοθ' ἅτερος κάρα προβάλλων ἱππικῶν ὀχημάτων.
Καὶ τοὺς μὲν ἄλλους πάντας ἀσφαλεῖς δρόμους ὠρθοῦθ' ὁ τλήμων ὀρθὸς ἐξ ὀρθῶν δίφρων· ἔπειτα λύων ἡνίαν ἀριστερὰν κάμπτοντος ἵππου λανθάνει στήλην ἄκραν παίσας· ἔθραυσε δ' ἄξονος μέσας χνόας κἀξ ἀντύγων ὤλισθε· σὺν δ' ἑλίσσεται τμητοῖς ἱμᾶσι· τοῦ δὲ πίπτοντος πέδῳ πῶλοι διεσπάρησαν ἐς μέσον δρόμον.
Στρατὸς δ' ὅπως ὁρᾷ νιν ἐκπεπτωκότα δίφρων ἀνωλόλυξε τὸν νεανίαν οἷ' ἔργα δράσας οἷα λαγχάνει κακά φορούμενος πρὸς οὖδας ἄλλοτ' οὐρανῷ σκέλη προφαίνων ἔστε νιν διφρηλάται μόλις κατασχεθόντες ἱππικὸν δρόμον ἔλυσαν αἱματηρόν ὥστε μηδένα γνῶναι φίλων ἰδόντ' ἂν ἄθλιον δέμας.
Καί νιν πυρᾷ κέαντες εὐθὺς ἐν βραχεῖ χαλκῷ μέγιστον σῶμα δειλαίας σποδοῦ φέρουσιν ἄνδρες Φωκέων τεταγμένοι ὅπως πατρῴας τύμβον ἐκλάχοι χθονός.
Τοιαῦτά σοι ταῦτ' ἐστίν ὡς μὲν ἐν λόγοις ἀλγεινά τοῖς δ' ἰδοῦσιν οἵπερ εἴδομεν μέγιστα πάντων ὧν ὄπωπ' ἐγὼ κακῶν.
Φεῦ φεῦ· τὸ πᾶν δὴ δεσπόταισι τοῖς πάλαι πρόρριζον ὡς ἔοικεν ἔφθαρται γένος.
Τί δ' ὧδ' ἀθυμεῖς ὦ γύναι τῷ νῦν λόγῳ;          Δεινὸν τὸ τίκτειν ἐστίν· οὐδὲ γὰρ κακῶς πάσχοντι μῖσος ὧν τέκῃ προσγίγνεται.
Μάτην ἄρ' ἡμεῖς ὡς ἔοικεν ἥκομεν.
Νῦν δ'ἡμέρᾳ γὰρ τῇδ' ἀπήλλαγμαι φόβου πρὸς τῆσδ' ἐκείνου θ'· ἥδε γὰρ μείζων βλάβη ξύνοικος ἦν μοι τοὐμὸν ἐκπίνους' ἀεὶ ψυχῆς ἄκρατον αἷμανῦν δ' ἕκηλά που τῶν τῆσδ' ἀπειλῶν οὕνεχ' ἡμερεύσομεν.
Ἄκουε Νέμεσι τοῦ θανόντος ἀρτίως.
Ἤκουσεν ὧν δεῖ κἀπεκύρωσεν καλῶς.
Ὕβριζε· νῦν γὰρ εὐτυχοῦσα τυγχάνεις.
Οὔκουν Ὀρέστης καὶ σὺ παύσετον τάδε.
Πεπαύμεθ' ἡμεῖς οὐχ ὅπως σὲ παύσομεν.
Πολλῶν ἂν ἥκοις ὦ ξέν' ἄξιος τυχεῖν εἰ τήνδ' ἔπαυσας τῆς πολυγλώσσου βοῆς.
Οὐκοῦν ἀποστείχοιμ' ἄν εἰ τάδ' εὖ κυρεῖ.
Ἥκιστ'· ἐπείπερ οὔτ' ἐμοῦ καταξίως πράξειας οὔτε τοῦ πορεύσαντος ξένου.
Ἀλλ' εἴσιθ' εἴσω· τήνδε δ' ἔκτοθεν βοᾶν ἔα τά θ' αὑτῆς καὶ τὰ τῶν φίλων κακά.
Ἀποσπάσας γὰρ τῆς ἐμῆς οἴχῃ φρενὸς αἵ μοι μόναι παρῆσαν ἐλπίδων ἔτι σὲ πατρὸς ἥξειν ζῶντα τιμωρόν ποτε κἀμοῦ ταλαίνης.
Πρὸς ταῦτα καινέτω τις εἰ βαρύνεται τῶν ἔνδον ὄντων· ὡς χάρις μέν ἢν κτάνῃ λύπη δ' ἐὰν ζῶ· τοῦ βίου δ' οὐδεὶς πόθος.
Μηδὲν μέγ' ἀΰσῃς.
πάμψυχος ἀνάσσει.
Φεῦ δῆτ'· ὀλοὰ γὰρ          ἐδάμη.
Οἶδ' οἶδ'· ἐφάνη γὰρ μελέτωρ ἀμφὶ τὸν ἐν πένθει· ἐμοὶ δ' οὔτις ἔτ' ἔσθ'· ὃς γὰρ ἔτ' ἦν φροῦδος ἀναρπασθείς.
Δειλαία δειλαίων κυρεῖς.
Κἀγὼ τοῦδ' ἴστωρ ὑπερίστωρ πανσύρτῳ παμμήνῳ πολλῶν δεινῶν τε στυγνῶν τ' ἀχθῶν.
Εἴδομεν ἃ θροεῖς.
Πᾶσι θνατοῖς ἔφυ μόρος.
Πῶς γὰρ οὔκ; εἰ ξένος ἄτερ ἐμᾶν χερῶν  Παπαῖ.
κέκευθεν οὔτε του τάφου ἀντιάσας οὔτε γόων παρ' ἡμῶν.
Ὑφ' ἡδονῆς τοι φιλτάτη διώκομαι τὸ κόσμιον μεθεῖσα σὺν τάχει μολεῖν· φέρω γὰρ ἡδονάς τε κἀνάπαυλαν ὧν πάροιθεν εἶχες καὶ κατέστενες κακῶν.
Ἀλλ' ἦ μέμηνας ὦ τάλαινα κἀπὶ τοῖς σαυτῆς κακοῖσι κἀπὶ τοῖς ἐμοῖς γελᾷς;          Μὰ τὴν πατρῴαν ἑστίαν ἀλλ' οὐχ ὕβριν λέγω τάδ' ἀλλ' ἐκεῖνον ὡς παρόντα νῷν.
Τίν' ὦ τάλαιν' ἰδοῦσα πίστιν; ἐς τί μοι βλέψασα θάλπῃ τῷδ' ἀνηκέστῳ πυρί;          Πρός νυν θεῶν ἄκουσον ὡς μαθοῦσά μου τὸ λοιπὸν ἢ φρονοῦσαν ἢ μώραν λέγῃς.
Σὺ δ' οὖν λέγ' εἴ σοι τῷ λόγῳ τις ἡδονή.
Καὶ δὴ λέγω σοι πᾶν ὅσον κατειδόμην.
Ἐπεὶ γὰρ ἦλθον πατρὸς ἀρχαῖον τάφον ὁρῶ κολώνης ἐξ ἄκρας νεορρύτους πηγὰς γάλακτος καὶ περιστεφῆ κύκλῳ πάντων ὅς' ἔστιν ἀνθέων θήκην πατρός· ἰδοῦσα δ' ἔσχον θαῦμα καὶ περισκοπῶ μή πού τις ἡμῖν ἐγγὺς ἐγχρίμπτῃ βροτῶν.
Ὡς δ' ἐν γαλήνῃ πάντ' ἐδερκόμην τόπον τύμβου προσεῖρπον ἆσσον· ἐσχάτης δ' ὁρῶ πυρᾶς νεώρη βόστρυχον τετμημένον· κεὐθὺς τάλαιν' ὡς εἶδον ἐμπαίει τί μοι ψυχῇ σύνηθες ὄμμα φιλτάτου βροτῶν πάντων Ὀρέστου τοῦθ' ὁρᾶν τεκμήριον· καὶ χερσὶ βαστάσασα δυσφημῶ μὲν οὔ χαρᾷ δὲ πίμπλημ' εὐθὺς ὄμμα δακρύων.
Ἀλλ' ὦ φίλη θάρσυνε· τοῖς αὐτοῖσί τοι οὐχ αὑτὸς αἰεὶ δαιμόνων παραστατεῖ· νῷν ἦν τὰ πρόσθε στυγνός; ἡ δὲ νῦν ἴσως πολλῶν ὑπάρξει κῦρος ἡμέρα καλῶν.
Φεῦ τῆς ἀνοίας ὥς ς' ἐποικτίρω πάλαι.
Πῶς δ' οὐκ ἐγὼ κάτοιδ' ἅ γ' εἶδον ἐμφανῶς;          Τέθνηκεν ὦ τάλαινα· τἀκείνου δέ σοι σωτήρι' ἔρρει· μηδὲν ἐς κεῖνόν γ' ὅρα.
Καὶ ποῦ 'στιν οὗτος; θαῦμά τοί μ' ὑπέρχεται.
Κατ' οἶκον ἡδὺς οὐδὲ μητρὶ δυσχερής.
Ὢ δυστυχής· ἐγὼ δὲ σὺν χαρᾷ λόγους τοιούσδ' ἔχους' ἔσπευδον οὐκ εἰδυῖ' ἄρα ἵν' ἦμεν ἄτης· ἀλλὰ νῦν ὅθ' ἱκόμην τά τ' ὄντα πρόσθεν ἄλλα θ' εὑρίσκω κακά.
Οὕτως ἔχει σοι ταῦτ'· ἐὰν δέ μοι πίθῃ τῆς νῦν παρούσης πημονῆς λύσεις βάρος.
Τί γὰρ κελεύεις ὧν ἐγὼ φερέγγυος;          Τλῆναί σε δρῶσαν ἃν ἐγὼ παραινέσω.
Ἀλλ' εἴ τις ὠφέλειά γ' οὐκ ἀπώσομαι.
Ὅρα πόνου τοι χωρὶς οὐδὲν εὐτυχεῖ.
Ὁρῶ· ξυνοίσω πᾶν ὅσονπερ ἂν σθένω.
Ἄκουε δή νυν ᾗ βεβούλευμαι ποεῖν.
Παρουσίαν μὲν οἶσθα καὶ σύ που φίλων ὡς οὔτις ἡμῖν ἐστιν ἀλλ' Ἅιδης λαβὼν ἀπεστέρηκε καὶ μόνα λελείμμεθον· ἐγὼ δ' ἕως μὲν τὸν κασίγνητον βίῳ θάλλοντ' ἔτ' εἰσήκουον εἶχον ἐλπίδας φόνου ποτ' αὐτὸν πράκτορ' ἵξεσθαι πατρός· νῦν δ' ἡνίκ' οὐκέτ' ἔστιν εἰς σὲ δὴ βλέπω ὅπως τὸν αὐτόχειρα πατρῴου φόνου ξὺν τῇδ' ἀδελφῇ μὴ κατοκνήσεις κτανεῖν Αἴγισθον· οὐδὲν γάρ σε δεῖ κρύπτειν μ' ἔτι.
Καὶ τῶνδε μέντοι μηκέτ' ἐλπίσῃς ὅπως τεύξῃ ποτ'· οὐ γὰρ ὧδ' ἄβουλός ἐστ' ἀνὴρ Αἴγισθος ὥστε σόν ποτ' ἢ κἀμὸν γένος βλαστεῖν ἐᾶσαι πημονὴν αὑτῷ σαφῆ.
Ἀλλ' ἢν ἐπίσπῃ τοῖς ἐμοῖς βουλεύμασιν πρῶτον μὲν εὐσέβειαν ἐκ πατρὸς κάτω θανόντος οἴσῃ τοῦ κασιγνήτου θ' ἅμα· ἔπειτα δ' ὥσπερ ἐξέφυς ἐλευθέρα καλῇ τὸ λοιπὸν καὶ γάμων ἐπαξίων τεύξῃ· φιλεῖ γὰρ πρὸς τὰ χρηστὰ πᾶς ὁρᾶν.
Τοιαῦτά τοι νὼ πᾶς τις ἐξερεῖ βροτῶν ζώσαιν θανούσαιν θ' ὥστε μὴ 'κλιπεῖν κλέος.
Ἀλλ' ὦ φίλη πείσθητι συμπόνει πατρί σύγκαμν' ἀδελφῷ παῦσον ἐκ κακῶν ἐμέ παῦσον δὲ σαυτήν τοῦτο γιγνώσκους' ὅτι ζῆν αἰσχρὸν αἰσχρῶς τοῖς καλῶς πεφυκόσιν.
Ἐν τοῖς τοιούτοις ἐστὶν ἡ προμηθία καὶ τῷ λέγοντι καὶ κλύοντι σύμμαχος.
Καὶ πρίν γε φωνεῖν ὦ γυναῖκες εἰ φρενῶν ἐτύγχαν' αὕτη μὴ κακῶν ἐσῴζετ' ἂν τὴν εὐλάβειαν ὥσπερ οὐχὶ σῴζεται.
Δαίμων δὲ τοῖς μὲν εὐτυχὴς καθ' ἡμέραν ἡμῖν δ' ἀπορρεῖ κἀπὶ μηδὲν ἔρχεται.
Λύει γὰρ ἡμᾶς οὐδὲν οὐδ' ἐπωφελεῖ βάξιν καλὴν λαβόντε δυσκλεῶς θανεῖν· οὐ γὰρ θανεῖν ἔχθιστον ἀλλ' ὅταν θανεῖν χρῄζων τις εἶτα μηδὲ τοῦτ' ἔχῃ λαβεῖν.
Ἀλλ' ἀντιάζω πρὶν πανωλέθρους τὸ πᾶν ἡμᾶς τ' ὀλέσθαι κἀξερημῶσαι γένος κατάσχες ὀργήν.
Καὶ τὰ μὲν λελεγμένα ἄρρητ' ἐγώ σοι κἀτελῆ φυλάξομαι αὐτὴ δὲ νοῦν σχὲς ἀλλὰ τῷ χρόνῳ ποτέ σθένουσα μηδὲν τοῖς κρατοῦσιν εἰκαθεῖν.
Πείθου· προνοίας οὐδὲν ἀνθρώποις ἔφυ κέρδος λαβεῖν ἄμεινον οὐδὲ νοῦ σοφοῦ.
Ἀπροσδόκητον οὐδὲν εἴρηκας· καλῶς δ' ᾔδειν ς' ἀπορρίψουσαν ἁπηγγελλόμην.
Ἀλλ' αὐτόχειρί μοι μόνῃ τε δραστέον τοὔργον τόδ'· οὐ γὰρ δὴ κενόν γ' ἀφήσομεν.
Φεῦ· εἴθ' ὤφελες τοιάδε τὴν γνώμην πατρὸς θνῄσκοντος εἶναι· πάντα γ' ἂν κατειργάσω.
Ἀλλ' ἦ φύσιν γε τὸν δὲ νοῦν ἥσσων τότε.
Ἄσκει τοιαύτη νοῦν δι' αἰῶνος μένειν.
Ὡς οὐχὶ συνδράσουσα νουθετεῖς τάδε.
Εἰκὸς γὰρ ἐγχειροῦντα καὶ πράσσειν κακῶς.
Ζηλῶ σε τοῦ νοῦ τῆς δὲ δειλίας στυγῶ.
Ἀνέξομαι κλύουσα χὤταν μ' εὖ λέγῃς.
Ἀλλ' οὔ ποτ' ἐξ ἐμοῦ γε μὴ πάθῃς τόδε.
Μακρὸς τὸ κρῖναι ταῦτα χὠ λοιπὸς χρόνος.
Ἄπελθε· σοὶ γὰρ ὠφέλησις οὐκ ἔνι.
Ἔνεστιν· ἀλλὰ σοὶ μάθησις οὐ πάρα.
Ἐλθοῦσα μητρὶ ταῦτα πάντ' ἔξειπε σῇ.
Οὐδ' αὖ τοσοῦτον ἔχθος ἐχθαίρω ς' ἐγώ.
Ἀλλ' οὖν ἐπίστω γ' οἷ μ' ἀτιμίας ἄγεις.
Ἀτιμίας μὲν οὔ προμηθίας δὲ σοῦ.
Ἦ δεινὸν εὖ λέγουσαν ἐξαμαρτάνειν.
Εἴρηκας ὀρθῶς ᾧ σὺ πρόσκεισαι κακῷ.
Τούτοις ἐγὼ ζῆν τοῖς νόμοις οὐ βούλομαι.
Ἀλλ' εἰ ποήσεις ταῦτ' ἐπαινέσεις ἐμέ.
Καὶ μὴν ποήσω γ' οὐδὲν ἐκπλαγεῖσά σε.
Φρονεῖν ἔοικας οὐδὲν ὧν ἐγὼ λέγω.
Πάλαι δέδοκται ταῦτα κοὐ νεωστί μοι.
Ἄπειμι τοίνυν· οὔτε γὰρ σὺ τἄμ' ἔπη τολμᾷς ἐπαινεῖν οὔτ' ἐγὼ τοὺς σοὺς τρόπους.
Ἀλλ' εἴσιθ'· οὔ σοι μὴ μεθέψομαί ποτε οὐδ' ἢν σφόδρ' ἱμείρουσα τυγχάνῃς· ἐπεὶ πολλῆς ἀνοίας καὶ τὸ θηρᾶσθαι κενά.
Ἀλλ' εἰ σεαυτῇ τυγχάνεις δοκοῦσά τι φρονεῖν φρόνει τοιαῦθ'· ὅταν γὰρ ἐν κακοῖς ἤδη βεβήκῃς τἄμ' ἐπαινέσεις ἔπη.
Ζῴης μοι καθύπερθεν χερὶ                                                                              πλούτῳ τε τῶν ἐχθρῶν ὅσον νῦν ὑπόχειρ ναίεις· ἐπεί ς' ἐφεύρηκα μοίρᾳ μὲν οὐκ ἐν ἐσθλᾷ βεβῶσαν ἃ δὲ μέγιστ' ἔβλαστε νόμιμα τῶνδε φερομέναν ἄριστα τᾷ Ζηνὸς εὐσεβείᾳ.
Ἀλλ' εὖ θ' ἱκάνεις χὠ φράσας ἀζήμιος.
Ἴθ' ὦ γύναι δήλωσον εἰσελθοῦς' ὅτι Φωκῆς ματεύους' ἄνδρες Αἴγισθόν τινες.
Τί δ' ἔστιν ὦ ξέν'; ὥς μ' ὑπέρχεται φόβος.
Φέροντες αὐτοῦ σμικρὰ λείψαν' ἐν βραχεῖ τεύχει θανόντος ὡς ὁρᾷς κομίζομεν.
Οἲ 'γὼ τάλαινα τοῦτ' ἐκεῖν' ἤδη σαφὲς πρόχειρον ἄχθος ὡς ἔοικε δέρκομαι.
Εἴπερ τι κλαίεις τῶν Ὀρεστείων κακῶν τόδ' ἄγγος ἴσθι σῶμα τοὐκείνου στέγον.
Ὦ ξεῖνε δός νυν πρὸς θεῶν εἴπερ τόδε κέκευθεν αὐτὸν τεῦχος εἰς χεῖρας λαβεῖν ὅπως ἐμαυτὴν καὶ γένος τὸ πᾶν ὁμοῦ ξὺν τῇδε κλαύσω κἀποδύρωμαι σποδῷ.
Δόθ' ἥτις ἐστί προσφέροντες· οὐ γὰρ ὡς ἐν δυσμενείᾳ γ' οὖς' ἐπαιτεῖται τόδε ἀλλ' ἢ φίλων τις ἢ πρὸς αἵματος φύσιν.
Ὦ φιλτάτου μνημεῖον ἀνθρώπων ἐμοὶ ψυχῆς Ὀρέστου λοιπόν ὡς ς' ἀπ' ἐλπίδων οὐχ ὧνπερ ἐξέπεμπον εἰσεδεξάμην.
Νῦν μὲν γὰρ οὐδὲν ὄντα βαστάζω χεροῖν δόμων δέ ς' ὦ παῖ λαμπρὸν ἐξέπεμψ' ἐγώ· ὡς ὤφελον πάροιθεν ἐκλιπεῖν βίον πρὶν ἐς ξένην σε γαῖαν ἐκπέμψαι χεροῖν κλέψασα ταῖνδε κἀνασώσασθαι φόνου ὅπως θανὼν ἔκεισο τῇ τόθ' ἡμέρᾳ τύμβου πατρῴου κοινὸν εἰληχὼς μέρος.
Νῦν δ' ἐκτὸς οἴκων κἀπὶ γῆς ἄλλης φυγὰς κακῶς ἀπώλου σῆς κασιγνήτης δίχα· κοὔτ' ἐν φίλαισι χερσὶν ἡ τάλαιν' ἐγὼ λουτροῖς ς' ἐκόσμης' οὔτε παμφλέκτου πυρὸς ἀνειλόμην ὡς εἰκός ἄθλιον βάρος· ἀλλ' ἐν ξένῃσι χερσὶ κηδευθεὶς τάλας σμικρὸς προσήκεις ὄγκος ἐν σμικρῷ κύτει.
Οἴμοι τάλαινα τῆς ἐμῆς πάλαι τροφῆς ἀνωφελήτου τὴν ἐγὼ θάμ' ἀμφὶ σοὶ πόνῳ γλυκεῖ παρέσχον· οὔτε γάρ ποτε μητρὸς σύ γ' ἦσθα μᾶλλον ἢ κἀμοῦ φίλος οὔθ' οἱ κατ' οἶκον ἦσαν ἀλλ' ἐγὼ τροφός· ἐγὼ δ' ἀδελφὴ σοὶ προσηυδώμην ἀεί.
Νῦν δ' ἐκλέλοιπε ταῦτ' ἐν ἡμέρᾳ μιᾷ θανόντι σὺν σοί· πάντα γὰρ συναρπάσας θύελλ' ὅπως βέβηκας· οἴχεται πατήρ· τέθνηκ' ἐγώ σοι· φροῦδος αὐτὸς εἶ θανών· γελῶσι δ' ἐχθροί· μαίνεται δ' ὑφ' ἡδονῆς μήτηρ ἀμήτωρ ἧς ἐμοὶ σὺ πολλάκις φήμας λάθρᾳ προὔπεμπες ὡς φανούμενος τιμωρὸς αὐτός.
Ἀλλὰ ταῦθ' ὁ δυστυχὴς δαίμων ὁ σός τε κἀμὸς ἐξαφείλετο ὅς ς' ὧδέ μοι προὔπεμψεν ἀντὶ φιλτάτης μορφῆς σποδόν τε καὶ σκιὰν ἀνωφελῆ.
Οἴμοι μοι.
Ὦ δέμας οἰκτρόν.
Φεῦ φεῦ.
Ὦ δεινοτάτας οἴμοι μοι πεμφθεὶς κελεύθους φίλταθ' ὥς μ' ἀπώλεσας· ἀπώλεσας δῆτ' ὦ κασίγνητον κάρα.
Τοιγὰρ σὺ δέξαι μ' ἐς τὸ σὸν τόδε στέγος τὴν μηδὲν εἰς τὸ μηδέν ὡς σὺν σοὶ κάτω ναίω τὸ λοιπόν· καὶ γάρ ἡνίκ' ἦσθ' ἄνω ξὺν σοὶ μετεῖχον τῶν ἴσων· καὶ νῦν ποθῶ τοῦ σοῦ θανοῦσα μὴ ἀπολείπεσθαι τάφου· τοὺς γὰρ θανόντας οὐχ ὁρῶ λυπουμένους.
Θνητοῦ πέφυκας πατρός Ἠλέκτρα φρόνει· θνητὸς δ' Ὀρέστης· ὥστε μὴ λίαν στένε· πᾶσιν γὰρ ἡμῖν τοῦτ' ὀφείλεται παθεῖν.
Τί δ' ἔσχες ἄλγος; πρὸς τί τοῦτ' εἰπὼν κυρεῖς;          Ἦ σὸν τὸ κλεινὸν εἶδος Ἠλέκτρας τόδε;          Τόδ' ἔστ' ἐκεῖνο καὶ μάλ' ἀθλίως ἔχον.
Οἴμοι ταλαίνης ἆρα τῆσδε συμφορᾶς.
Οὔτοι ποτ' ἄλλην ἢ 'μὲ δυσφημεῖς ξένε.
Φεῦ τῆς ἀνύμφου δυσμόρου τε σῆς τροφῆς.
Ἐν τῷ διέγνως τοῦτο τῶν εἰρημένων;          Ὁρῶν σε πολλοῖς ἐμπρέπουσαν ἄλγεσιν.
Καὶ μὴν ὁρᾷς γε παῦρα τῶν ἐμῶν κακῶν.
Τοῖς τοῦ; πόθεν τοῦτ' ἐξεσήμηνας κακόν;          Τοῖς πατρός· εἶτα τοῖσδε δουλεύω βίᾳ.
Τί δρῶσα; πότερα χερσὶν ἢ λύμῃ βίου;          Καὶ χερσὶ καὶ λύμαισι καὶ πᾶσιν κακοῖς.
Ὦ δύσποτμ' ὡς ὁρῶν ς' ἐποικτίρω πάλαι.
Μόνος βροτῶν νυν ἴσθ' ἐποικτίρας ποτέ.
Μόνος γὰρ ἥκω τοῖσι σοῖς ἀλγῶν κακοῖς.
Ἀλλ' ἔστιν εὔνουν ὥστε πρὸς πιστὰς ἐρεῖς.
Μέθες τόδ' ἄγγος νῦν ὅπως τὸ πᾶν μάθῃς.
Μὴ δῆτα πρὸς θεῶν τοῦτό μ' ἐργάσῃ ξένε.
Πείθου λέγοντι κοὐχ ἁμαρτήσῃ ποτέ.
Μή πρὸς γενείου μὴ 'ξέλῃ τὰ φίλτατα.
Οὔ φημ' ἐάσειν.
Ὢ τάλαιν' ἐγὼ σέθεν Ὀρέστα τῆς σῆς εἰ στερήσομαι ταφῆς.
Εὔφημα φώνει· πρὸς δίκης γὰρ οὐ στένεις.
Οὕτως ἄτιμός εἰμι τοῦ τεθνηκότος;          Ἄτιμος οὐδενὸς σύ· τοῦτο δ' οὐχὶ σόν.
Εἴπερ γ' Ὀρέστου σῶμα βαστάζω τόδε.
Ἀλλ' οὐκ Ὀρέστου πλὴν λόγῳ γ' ἠσκημένον.
Πῶς εἶπας ὦ παῖ;                           Ψεῦδος οὐδὲν ὧν λέγω.
ἦ γὰρ σὺ κεῖνος;                           Τήνδε προσβλέψασά μου σφραγῖδα πατρὸς ἔκμαθ' εἰ σαφῆ λέγω.
Ὦ φίλτατον φῶς.
Φίλτατον ξυμμαρτυρῶ.
Ὦ φίλταται γυναῖκες ὦ πολίτιδες ὁρᾶτ' Ὀρέστην τόνδε μηχαναῖσι μὲν θανόντα νῦν δὲ μηχαναῖς σεσωσμένον.
Ὁρῶμεν ὦ παῖ κἀπὶ συμφοραῖσί μοι γεγηθὸς ἕρπει δάκρυον ὀμμάτων ἄπο.
Ἰὼ γοναί                                                                              γοναὶ σωμάτων ἐμοὶ φιλτάτων ἐμόλετ' ἀρτίως ἐφεύρετ' ἤλθετ' εἴδεθ' οὓς ἐχρῄζετε.
Πάρεσμεν· ἀλλὰ σῖγ' ἔχουσα πρόσμενε.
Οὐ τὰν Ἄρτεμιν τὰν αἰὲν ἀδμήταν τόδε μὲν οὔ ποτ' ἀξιώσω τρέσαι περισσὸν ἄχθος ἔνδον γυναικῶν ὂν αἰεί.
Ὅρα γε μὲν δὴ κἀν γυναιξὶν ὡς Ἄρης ἔνεστιν· εὖ δ' ἔξοισθα πειραθεῖσά που.
Ὀτοτοτοτοῖ τοτοῖ ἀνέφελον ἐνέβαλες οὔ ποτε καταλύσιμον οὐδέ ποτε λησόμενον ἁμέτερον οἷον ἔφυ κακόν.
Ἔξοιδα καὶ ταῦτ'· ἀλλ' ὅταν παρουσία φράζῃ τότ' ἔργων τῶνδε μεμνῆσθαι χρεών.
Ὁ πᾶς ἐμοί                                                                              ὁ πᾶς ἂν πρέποι παρὼν ἐννέπειν τάδε δίκᾳ χρόνος· μόλις γὰρ ἔσχον νῦν ἐλεύθερον στόμα.
Ξύμφημι κἀγώ· τοιγαροῦν σῴζου τόδε.
Τίς οὖν ἀξίαν σοῦ γε πεφηνότος μεταβάλοιτ' ἂν ὧδε σιγὰν λόγων; ἐπεί σε νῦν ἀφράστως ἀέλπτως τ' ἐσεῖδον.
Ἔφρασας ὑπερτέραν τᾶς πάρος ἔτι χάριτος εἴ σε θεὸς ἐπόρισεν ἁμέτερα πρὸς μέλαθρα· δαιμόνιον αὐτὸ τίθημ' ἐγώ.
Τὰ μέν ς' ὀκνῶ χαίρουσαν εἰργαθεῖν τὰ δὲ δέδοικα λίαν ἡδονῇ νικωμένην.
Ἦ κάρτα κἂν ἄλλοισι θυμοίμην ἰδών.
Νῦν δ' ἔχω σε· προὐφάνης δὲ φιλτάταν ἔχων πρόσοψιν ἇς ἐγὼ οὐδ' ἂν ἐν κακοῖς λαθοίμαν.
Τὰ μὲν περισσεύοντα τῶν λόγων ἄφες καὶ μήτε μήτηρ ὡς κακὴ δίδασκέ με μήθ' ὡς πατρῴαν κτῆσιν Αἴγισθος δόμων ἀντλεῖ τὰ δ' ἐκχεῖ τὰ δὲ διασπείρει μάτην· χρόνου γὰρ ἄν σοι καιρὸν ἐξείργοι λόγος.
Ἃ δ' ἁρμόσει μοι τῷ παρόντι νῦν χρόνῳ σήμαιν' ὅπου φανέντες ἢ κεκρυμμένοι γελῶντας ἐχθροὺς παύσομεν τῇ νῦν ὁδῷ.
Οὕτω δ' ὅπως μήτηρ σε μὴ 'πιγνώσεται φαιδρῷ προσώπῳ νῷν ἐπελθόντοιν δόμους· ἀλλ' ὡς ἐπ' ἄτῃ τῇ μάτην λελεγμένῃ στέναζ'· ὅταν γὰρ εὐτυχήσωμεν τότε χαίρειν παρέσται καὶ γελᾶν ἐλευθέρως.
Ἀλλ' ὦ κασίγνηθ' ὧδ' ὅπως καὶ σοὶ φίλον καὶ τοὐμὸν ἔσται τῇδ'· ἐπεὶ τὰς ἡδονὰς πρὸς σοῦ λαβοῦσα κοὐκ ἐμὰς ἐκτησάμην.
Κοὐδ' ἄν σε λυπήσασα δεξαίμην βραχὺ αὐτὴ μέγ' εὑρεῖν κέρδος· οὐ γὰρ ἂν καλῶς ὑπηρετοίμην τῷ παρόντι δαίμονι.
Πῶς γὰρ ἂν λήξαιμ' ἐγώ ἥτις μιᾷ σε τῇδ' ὁδῷ θανόντα τε καὶ ζῶντ' ἐσεῖδον; εἴργασαι δέ μ' ἄσκοπα ὥστ' εἰ πατήρ μοι ζῶν ἵκοιτο μηκέτ' ἂν τέρας νομίζειν αὐτό πιστεύειν δ' ὁρᾶν.
Ὅτ' οὖν τοιαύτην ἡμὶν ἐξήκεις ὁδὸν ἄρχ' αὐτὸς ὥς σοι θυμός· ὡς ἐγὼ μόνη οὐκ ἂν δυοῖν ἥμαρτον· ἢ γὰρ ἂν καλῶς ἔσως' ἐμαυτήν ἢ καλῶς ἀπωλόμην.
Σιγᾶν ἐπῄνες'· ὡς ἐπ' ἐξόδῳ κλύω τῶν ἔνδοθεν χωροῦντος.
Εἴσιτ' ὦ ξένοι ἄλλως τε καὶ φέροντες οἷ' ἂν οὔτε τις δόμων ἀπώσαιτ' οὔτ' ἂν ἡσθείη λαβών.
Καὶ νῦν ἀπαλλαχθέντε τῶν μακρῶν λόγων καὶ τῆς ἀπλήστου τῆσδε σὺν χαρᾷ βοῆς εἴσω παρέλθεθ'· ὡς τὸ μὲν μέλλειν κακὸν ἐν τοῖς τοιούτοις ἔστ' ἀπηλλάχθαι δ' ἀκμή.
Ἤγγειλας ὡς ἔοικεν ὡς τεθνηκότα.
Εἷς τῶν ἐν Ἅιδου μάνθαν' ἐνθάδ' ὢν ἀνήρ.
Τίς οὗτός ἐστ' ἀδελφέ; πρὸς θεῶν φράσον.
Οὐκ οἶσθ' ὅτῳ μ' ἔδωκας ἐς χέρας ποτέ;          Ποίῳ; τί φωνεῖς;                           Οὗ τὸ Φωκέων πέδον ὑπεξεπέμφθην σῇ προμηθίᾳ χεροῖν.
Ὦ φίλτατον φῶς ὦ μόνος σωτὴρ δόμων Ἀγαμέμνονος πῶς ἦλθες; ἦ σὺ κεῖνος εἶ ὃς τόνδε κἄμ' ἔσωσας ἐκ πολλῶν πόνων; Ὦ φίλταται μὲν χεῖρες ἥδιστον δ' ἔχων ποδῶν ὑπηρέτημα πῶς οὕτω πάλαι ξυνών μ' ἔληθες οὐδ' ἔφαινες ἀλλά με λόγοις ἀπώλλυς ἔργ' ἔχων ἥδιστ' ἐμοί; Χαῖρ' ὦ πάτερ· πατέρα γὰρ εἰσορᾶν δοκῶ· χαῖρ'· ἴσθι δ' ὡς μάλιστά ς' ἀνθρώπων ἐγὼ ἤχθηρα κἀφίλης' ἐν ἡμέρᾳ μιᾷ.
Ἀρκεῖν δοκεῖ μοι· τοὺς γὰρ ἐν μέσῳ λόγους πολλαὶ κυκλοῦνται νύκτες ἡμέραι τ' ἴσαι αἳ ταῦτά σοι δείξουσιν Ἠλέκτρα σαφῆ.
Σφῷν δ' ἐννέπω γε τοῖν παρεστώτοιν ὅτι νῦν καιρὸς ἔρδειν· νῦν Κλυταιμήστρα μόνη νῦν οὔτις ἀνδρῶν ἔνδον· εἰ δ' ἐφέξετον φροντίζεθ' ὡς τούτοις τε καὶ σοφωτέροις ἄλλοισι τούτων πλείοσιν μαχούμενοι.
Οὐκ ἂν μακρῶν ἔθ' ἡμὶν οὐδὲν ἂν λόγων Πυλάδη τόδ' εἴη τοὔργον ἀλλ' ὅσον τάχος χωρεῖν ἔσω πατρῷα προσκύσανθ' ἕδη θεῶν ὅσοιπερ πρόπυλα ναίουσιν τάδε.
Ἄναξ Ἄπολλον ἵλεως αὐτοῖν κλύε ἐμοῦ τε πρὸς τούτοισιν ἥ σε πολλὰ δὴ ἀφ' ὧν ἔχοιμι λιπαρεῖ προὔστην χερί.
Νῦν δ' ὦ Λύκει' Ἄπολλον ἐξ οἵων ἔχω αἰτῶ προπίτνω λίσσομαι γενοῦ πρόφρων ἡμῖν ἀρωγὸς τῶνδε τῶν βουλευμάτων καὶ δεῖξον ἀνθρώποισι τἀπιτίμια τῆς δυσσεβείας οἷα δωροῦνται θεοί.
Ἴδεθ' ὅπου προνέμεται                                                                              τὸ δυσέριστον αἷμα φυσῶν Ἄρης· βεβᾶσιν ἄρτι δωμάτων ὑπόστεγοι μετάδρομοι κακῶν πανουργημάτων ἄφυκτοι κύνες· ὥστ' οὐ μακρὰν ἔτ' ἀμμενεῖ τοὐμὸν φρενῶν ὄνειρον αἰωρούμενον.
Παράγεται γὰρ ἐνέρων                                                                              δολιόπους ἀρωγὸς εἴσω στέγας ἀρχαιόπλουτα πατρὸς εἰς ἑδώλια νεακόνητον αἷμα χειροῖν ἔχων· ὁ Μαίας δὲ παῖς Ἑρμῆς σφ' ἄγει δόλον σκότῳ κρύψας πρὸς αὐτὸ τέρμα κοὐκέτ' ἀμμένει.
Ὦ φίλταται γυναῖκες ἅνδρες αὐτίκα τελοῦσι τοὔργον· ἀλλὰ σῖγα πρόσμενε.
Σὺ δ' ἐκτὸς ᾖξας πρὸς τί;                                    Φρουρήσους' ὅπως Αἴγισθος αὖθις μὴ λάθῃ μολὼν ἔσω.
Ἰὼ στέγαι φίλων ἔρημοι τῶν δ' ἀπολλύντων πλέαι.
Οἴμοι τάλαιν'· Αἴγισθε ποῦ ποτ' ὢν κυρεῖς;          Ἰδοὺ μάλ' αὖ θροεῖ τις.
Ὦ τέκνον τέκνον οἴκτιρε τὴν τεκοῦσαν.
Ἀλλ' οὐκ ἐκ σέθεν ᾠκτίρεθ' οὗτος οὔθ' ὁ γεννήσας πατήρ.
Ὦ πόλις ὦ γενεὰ τάλαινα νῦν σοι μοῖρα καθαμερία φθίνει φθίνει.
Ὤμοι πέπληγμαι.
Παῖσον εἰ σθένεις διπλῆν.
Ὤμοι μάλ' αὖθις.
Εἰ γὰρ Αἰγίσθῳ θ' ὁμοῦ.
Τελοῦς' ἀραί· ζῶσιν οἱ γᾶς ὑπαὶ κείμενοι· παλίρρυτον γὰρ αἷμ' ὑπεξαιροῦσι τῶν κτανόντων οἱ πάλαι θανόντες.
Καὶ μὴν πάρεισιν οἵδε· φοινία δὲ χεὶρ στάζει θυηλῆς Ἄρεος οὐδ' ἔχω ψέγειν.
Τέθνηκεν ἡ τάλαινα;                              Μηκέτ' ἐκφοβοῦ μητρῷον ὥς σε λῆμ' ἀτιμάσει ποτέ.
Λεύσσω γὰρ Αἴγισθον ἐκ προδήλου.
Θάρσει τελοῦμεν.
Ἧι νοεῖς ἔπειγέ νυν.
Καὶ δὴ βέβηκα.
Τἀνθάδ' ἂν μέλοιτ' ἐμοί.
Δι' ὠτὸς ἂν παῦρά γ' ὡς ἠπίως ἐννέπειν πρὸς ἄνδρα τόνδε συμφέροι λαθραῖον ὡς ὀρούσῃ πρὸς δίκας ἀγῶνα.
Ἔξοιδα· πῶς γὰρ οὐχί; συμφορᾶς γὰρ ἂν ἔξωθεν εἴην τῶν ἐμῶν γε φιλτάτων.
Ἔνδον· φίλης γὰρ προξένου κατήνυσαν.
Πάρεστ' ἄρ' ἡμῖν ὥστε κἀμφανῆ μαθεῖν;          Πάρεστι δῆτα καὶ μάλ' ἄζηλος θέα.
Ἦ πολλὰ χαίρειν μ' εἶπας οὐκ εἰωθότως.
Χαίροις ἄν εἴ σοι χαρτὰ τυγχάνει τάδε.
Σιγᾶν ἄνωγα κἀναδεικνύναι πύλας πᾶσιν Μυκηναίοισιν Ἀργείοις θ' ὁρᾶν ὡς εἴ τις αὐτῶν ἐλπίσιν κεναῖς πάρος ἐξῄρετ' ἀνδρὸς τοῦδε νῦν ὁρῶν νεκρὸν στόμια δέχηται τἀμά μηδὲ πρὸς βίαν ἐμοῦ κολαστοῦ προστυχὼν φύσῃ φρένας.
Καὶ δὴ τελεῖται τἀπ' ἐμοῦ· τῷ γὰρ χρόνῳ νοῦν ἔσχον ὥστε συμφέρειν τοῖς κρείσσοσιν.
Ὦ Ζεῦ δέδορκα φάσμ' ἄνευ φθόνου μὲν οὐ πεπτωκός· εἰ δ' ἔπεστι νέμεσις οὐ λέγω.
Χαλᾶτε πᾶν κάλυμμ' ἀπ' ὀφθαλμῶν ὅπως τὸ συγγενές γε κἀπ' ἐμοῦ θρήνων τύχῃ.
Αὐτὸς σὺ βάσταζ'· οὐκ ἐμὸν τόδ' ἀλλὰ σόν τὸ ταῦθ' ὁρᾶν τε καὶ προσηγορεῖν φίλους.
Ἀλλ' εὖ παραινεῖς κἀπιπείσομαι· σὺ δέ εἴ που κατ' οἶκόν μοι Κλυταιμήστρα κάλει.
Αὕτη πέλας σοῦ· μηκέτ' ἄλλοσε σκόπει.
Καὶ μάντις ὢν ἄριστος ἐσφάλλου πάλαι;          Ὄλωλα δὴ δείλαιος.
Ἀλλά μοι πάρες κἂν σμικρὸν εἰπεῖν.
Μὴ πέρα λέγειν ἔα πρὸς θεῶν ἀδελφέ μηδὲ μηκύνειν λόγους.
Χωροῖς ἂν εἴσω σὺν τάχει· λόγων γὰρ οὐ νῦν ἐστιν ἁγών ἀλλὰ σῆς ψυχῆς πέρι.
Ἦ πᾶς' ἀνάγκη τήνδε τὴν στέγην ἰδεῖν τά τ' ὄντα καὶ μέλλοντα Πελοπιδῶν κακά;          Τὰ γοῦν ς'· ἐγώ σοι μάντις εἰμὶ τῶνδ' ἄκρος.
Ἀλλ' οὐ πατρῴαν τὴν τέχνην ἐκόμπασας.
Πόλλ' ἀντιφωνεῖς ἡ δ' ὁδὸς βραδύνεται· ἀλλ' ἕρφ'.
Σοὶ βαδιστέον πάρος.
Χρῆν δ' εὐθὺς εἶναι τήνδε τοῖς πᾶσιν δίκην ὅστις πέρα πράσσειν γε τῶν νόμων θέλει κτείνειν· τὸ γὰρ πανοῦργον οὐκ ἂν ἦν πολύ.
Ὦ σπέρμ' Ἀτρέως ὡς πολλὰ παθὸν δι' ἐλευθερίας μόλις ἐξῆλθες τῇ νῦν ὁρμῇ τελεωθέν.
