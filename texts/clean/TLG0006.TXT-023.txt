Μέροπι τῆσδ' ἄνακτι γῆς ἣν ἐκ τεθρίππων ἁρμάτων πρώτην χθόνα Ἥλιος ἀνίσχων χρυσέαι βάλλει φλογί.
εἴπερ πατὴρ πέφυκεν οὐ κακῶς λέγεις.
σάφ' ἴσθι· πεύσηι δ' αὐτὸ τῶι χρόνωι σαφῶς.
ἀρκεῖ· πέποιθα γάρ σε μὴ ψευδῆ λέγειν.
ἀλλ' ἕρπ' ἐς οἴκους· καὶ γὰρ αἵδ' ἔξω δόμων δμωιαὶ περῶσιν αἳ πατρὸς κατὰ σταθμὰ σαίρουσι δῶμα καὶ δόμων κειμήλια καθ' ἡμέραν φοιβῶσι κἀπιχωρίοις ὀσμαῖσι θυμιῶσιν εἰσόδους δόμων.
ὅταν δ' ὕπνον γεραιὸς ἐκλιπὼν πατὴρ πύλας ἀμείψηι καὶ λόγους γάμων πέρι λέξηι πρὸς ἡμᾶς Ἡλίου μολὼν δόμους τοὺς σοὺς ἐλέγξω μῆτερ εἰ σαφεῖς λόγοι.
ἤδη μὲν ἀρτιφανὴς Ἀὼς ἱππεύει κατὰ γᾶν ὑπὲρ δ' ἐμᾶς κεφαλᾶς Πλειάδων πέφευγε χορός μέλπει δὲ δένδρεσι λεπτὰν ἀηδὼν ἁρμονίαν ὀρθρευομένα γόοις Ἴτυν Ἴτυν πολύθρηνον.
σύριγγας δ' οὐριβάται κινοῦσιν ποιμνᾶν ἐλάται ἔγρονται δ' εἰς βοτάναν ξανθᾶν πώλων συζυγίαι· ἤδη δ' εἰς ἔργα κυναγοὶ στείχουσιν θηροφόνοι παγαῖς τ' ἐπ' Ὠκεανοῦ μελιβόας κύκνος ἀχεῖ.
ἄκατοι δ' ἀνάγονται ὑπ' εἰρεσίαις ἀνέμων τ' εὐαέσσιν ῥοθίοις ἀνὰ δ' ἱστία ναῦται ἀειράμενοι ἰαχοῦσιν Ἕπου πότνι' αὔρα ἡμῖν ὑπ' ἀκύμονι πομπᾶι σιγώντων ἀνέμων ποτὶ τέκνα τε καὶ φιλίας ἀλόχους· σινδὼν δὲ πρότονον ἐπὶ μέσον πελάζει.
τὰ μὲν οὖν ἑτέροισι μέριμνα πέλει κόσμον δ' ὑμεναίων δεσποσύνων ἐμὲ καὶ τὸ δίκαιον ἄγει καὶ ἔρως ὑμνεῖν· δμωσὶν γὰρ ἀνάκτων εὐαμερίαι προσιοῦσαι μολπᾶι θάρσος ἄγους' ἐπιχάρματά τ'· εἰ δὲ τύχα τι τέκοι βαρὺν βαρεῖα φόβον ἔπεμψεν οἴκοις.
ὁρίζεται δὲ τόδε φάος γάμων τέλει τὸ δή ποτ' εὐχαῖς ἐγὼ λισσομένα προσέβαν ὑμέναιον ἀεῖσαι φίλον φίλων δεσποτᾶν· θεὸς ἔδωκε χρόνος ἔκρανε λέχος ἐμοῖσιν ἀρχέταις.
ἴτω τελεία γάμων ἀοιδά.
ἀλλ' ὅδε γὰρ δὴ βασιλεὺς πρὸ δόμων κῆρύξ θ' ἱερὸς καὶ παῖς Φαέθων βαίνουσι τριπλοῦν ζεῦγος ἔχειν χρὴ στόμ' ἐν ἡσυχίαι· περὶ γὰρ μεγάλων γνώμας δείξει παῖδ' ὑμεναίοις ὁσίοισι θέλων ζεῦξαι νύμφης τε λεπάδνοις.
Ὠκεανοῦ πεδίων οἰκήτορες εὐφαμεῖτ' ὦ ἐκτόπιοί τε δόμων ἀπαείρετε· ὦ ἴτε λαοί.
κηρύσσω δ' ὁσίαν βασιλήϊον αὐτῶι δ' αὐδὰν εὐτεκνίαν τε γάμοις ὧν ἔξοδος ἅδ' ἕνεχ' ἥκει παιδὸς πατρός τε τῆιδ' ἐν ἡμέραι λέχη κρᾶναι θελόντων· ἀλλὰ σῖγ' ἔστω λεώς.
τοσαῦτ' ἀκούσας παῖς ἔμαρψεν ἡνίας· κρούσας δὲ πλευρὰ πτεροφόρων ὀχημάτων μεθῆκεν αἱ δ' ἔπταντ' ἐπ' αἰθέρος πτυχάς.
οὐ θᾶσσον; οὐ σταλαγμὸν ἐξομόρξετε εἴ πού τίς ἐστιν αἵματος χαμαὶ πεσών; ἐπείγετ' ἤδη δμωΐδες· κρύψω δέ νιν ξεστοῖσι θαλάμοις ἔνθ' ἐμῶι κεῖται πόσει χρυσός μόνη δὲ κλῆιθρ' ἐγὼ σφραγίζομαι.
ὦ καλλιφεγγὲς Ἥλι' ὥς μ' ἀπώλεσας καὶ τόνδ'· Ἀπόλλων δ' ἐν βροτοῖς ὀρθῶς καλῆι ὅστις τὰ σιγῶντ' ὀνόματ' οἶδε δαιμόνων.
Ὑμὴν Ὑμήν.
τὰν Διὸς οὐρανίαν ἀείδομεν τὰν ἐρώτων πότνιαν τὰν παρθένοις γαμήλιον Ἀφροδίταν.
πότνια σοὶ τάδ' ἐγὼ νυμφεῖ' ἀείδω Κύπρι θεῶν καλλίστα τῶι τε νεόζυγι σῶι πώλωι τὸν ἐν αἰθέρι κρύπτεις σῶν γάμων γένναν· ἃ τὸν μέγαν τᾶσδε πόλεως βασιλῆ νυμφεύεαι ἀστερωποῖσιν δόμοισι χρυσέοις ἀρχὸν φίλον Ἀφροδίτα· ὦ μάκαρ ὦ βασιλεὺς μείζων ἔτ' ὄλβον ὃς θεὰν κηδεύσεις καὶ μόνος ἀθανάτων γαμβρὸς δι' ἀπείρονα γαῖαν θνατὸς ὑμνήσηι.
χώρει σὺ καὶ τάσδ' εἰς δόμους ἄγων κόρας γυναῖκ' ἄνωχθι πᾶσι τοῖς κατὰ σταθμὰ θεοῖς χορεῦσαι κἀγκυκλώσασθαι δόμοις σεμνοῖσιν ὑμεναίοισιν Ἑστίας θ' ἕδος ἀφ' ἧς γε σώφρων πᾶς τις ἄρχεται θεοῖς εὐχὰς ποιεῖσθαι  θεᾶς προσελθεῖν τέμενος ἐξ ἐμῶν δόμων.
ὦ δέσποτ' ἔστρεψ' ἐκ δόμων ταχὺν πόδα.
οὗ γὰρ σὺ σώιζηι σεμνὰ θησαυρίσματα χρυσοῦ δι' ἁρμῶν ἐξαμείβεται πύλης καπνοῦ μέλαιν' ἄησις ἔνδοθεν στέγης.
προσθεὶς πρόσωπον φλόγα μὲν οὐχ ὁρῶ πυρός γέμοντα δ' οἶκον μέλανος ἔνδοθεν καπνοῦ.
ἀλλ' ἔσιθ' ἐς οἶκον μή τιν' Ἥφαιστος χόλον δόμοις ἐπεισφρεὶς μέλαθρα συμφλέξηι πυρὶ ἐν τοῖσιν ἡδίστοισι Φαέθοντος γάμοις.
ἅπαντα ταῦτ' ἤθρης'· ἀκαπνώτως ἔχει.
ἀλλ' εἶμ' ἐπεί τοι καὶ φιλεῖ τὰ τοιάδε ληφθέντα φαύλως ἐς μέγαν χειμῶν' ἄγειν.
σὺ δ' ὦ πυρὸς δέσποινα Δήμητρος κόρη Ἥφαιστέ τ' εἴητ' εὐμενεῖς δόμοις ἐμοῖς.
κακὰ φανήσεται· βασίλεια τάλαινα παῖς τ' ἔσω κρυφαῖος νέκυς ὀτοτοτοῖ κεραύνιαί τ' ἐκ Διὸς πυριβόλοι πλαγαὶ λέχεά θ' Ἁλίου.
ὦ δυστάλαινα τῶν ἀμετρήτων κακῶν· Ὠκεανοῦ κόρα πατρὸς ἴθι πρόσπεσε γόνυ λιταῖς σφαγὰς σφαγὰς οἰκτρὰς ἀρκέσαι σᾶς δειρᾶς.
ἰώ μοί μοι.
καλεῖ τὸν οὐ κλύοντα δυστυχῆ γόνον.
αια ὃς ὑμεναιεὐκελαδ ὡς ουρα σὺ δὲ παρ δα ουκειθ ὑμεναι ολ βο δα οι το μ φ ὅστις ι ς κα λι καλεῖτε ὃς ἐμαν κακὰ δε  ὅδ' ἐκ δόμων παιδὸς  εἶἑν· θυρ ὡς εἰσο οανεκ θεᾶς δε  ὤμοι   στέναζε  αἰαῖ   διπλᾶ δ  τί γὰρ λε  τίς παιδ  εἰδὼς α  ἵν' ἀντα  σμικρο  κρεισς  ὃς σεθ.
