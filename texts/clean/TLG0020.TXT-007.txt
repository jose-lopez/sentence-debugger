Ξοῦθος δὲ Κρείουσαν ἐπήρατον εἶδος ἔχουσαν κούρην καλλιπάρηον Ἐρεχθῆος θείοιο ἀθανάτων ἰότητι φίλην ποιήσατ' ἄκοιτιν ἥ οἱ Ἀχαιὸν ἐγείνατ' Ἰάονά τε κλυτόπωλον μιχθεῖς' ἐν φιλότητι καὶ εὐειδέα Διομήδην.
τοὺς μέν ῥ' Οἰνέος υἱὸς ἀγακλυτὸς ἱππότα Τυδεύς                    κτεῖνεν ταναήκεϊ χαλκῶι ὅττι βίην καὶ κάρτος ἀπηύρων Οἰνέα δῖον.
αὐτὰρ Ἀεθλίοο κρατερὸν μένος ἀντιθέοιο εὐειδέα Καλύκην θαλερὴν ποιήσατ' ἄκοιτιν· ἣ δ' ἔτεκ' Ἐνδυμίωνα φίλον μακάρεσσι θεοῖσι· τὸν δὲ Ζεὺς τίμησε περισσὰ δὲ δῶρα ἔδωκεν ἳν δ' αὐτῶι θανάτου ταμίης καὶ γήραος ἦεν.
Ἡσίοδος μὲν γὰρ ἑκατέρω καὶ        τῆς Φορωνέως θυγατρὸς πέντε γενέσθαι θυγατέρας φησίν ἐξ ὧν οὔρειαι ὀρχηστῆρες.
Ἀλκυόνην τὴν Αἰόλου ἔγημε Κήϋξ ὁ Φωσφόρου τοῦ ἀστέρος υἱός.
ἄμφω δ' ἦσαν ὑπερήφανοι ἀλλήλων δ' ἐρασθέντες ἡ μὲν ακρνα Δία καλεῖ ὁ δὲ αὐτὴν Ἥραν προσηγόρευεν· ἐφ' ὧι ὀργισθεὶς ὁ Ζεὺς μετεμόρφωσεν ἀμφοτέρους εἰς ὄρνεα ὡς Ἡσίοδος ἐν Γυναικῶν καταλόγωι.
Ἀρέθουσα θυγάτηρ μὲν Ὑπέρου Ποσειδῶνι δὲ συνελθοῦσα κατὰ τὸν Βοϊκὸν Εὔρειπον εἰς κρήνην ἠλλάγη ἐν Χαλκίδι ὑπὸ τῆς Ἥρας ὡς Ἡσίοδος ἱστορεῖ.
