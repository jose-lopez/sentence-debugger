Φίλοι πείθουσι χεῖρας καὶ ἀνάγκην προσφέρειν Ἰνδῶν φιλοσόφοις οὐδ' ἐν ὕπνῳ ἑορακότες ἡμέτερα ἔργα.
σώματα γὰρ μετοίσεις ἐκ τόπου εἰς τόπον ψυχὰς δὲ οὐκ ἀναγκάσεις ποιεῖν ἃ μὴ βούλονται μᾶλλον ἢ πλίνθους καὶ ξύλα φωνὴν ἀφεῖναι.
πῦρ μεγίστους τοῖς ζῶσι σώμασι πόνους καὶ φθορὰν ἐργάζεται· τούτου ὑπεράνω ἡμεῖς γινόμεθα ζῶντες καόμεθα.
οὐκ ἔστι βασιλεὺς οὔτε ἄρχων ὃς ἀναγκάσει ἡμᾶς ποιεῖν ἃ μὴ προαιρούμεθα.
Ἑλλήνων δὲ φιλοσόφοις οὐκ ἐξομοιούμεθα ὅσοι αὐτῶν εἰς πανήγυριν λόγους ἐμελέτησαν ἀλλὰ λόγοις ἔργα παρ' ἡμῖν ἀκόλουθα καὶ ἔργοις λόγοι βραχεῖς ἄλλην ἔχουσι δύναμιν καὶ μακαριότητα καὶ ἐλευθερίαν περιποιοῦντες.
