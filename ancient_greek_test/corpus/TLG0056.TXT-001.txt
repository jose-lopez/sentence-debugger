
{Περιάνδρῳ.} 
  Τῷ μὲν κήρυκί σευ οὐδὲν ὑπεκρινάμην, ἀγαγὼν δὲ 
αὐτὸν ἐς λήιον τοὺς ὑπερφυέας τῶν ἀσταχύων ῥάβδῳ 
παίων ἀπεθέριζον ὁμαρτέοντος ἐκείνου. καί σοι ἀναγ-
γελέει εἰ ἐπέροιο ὅ τί μευ ἀκούσειεν ἢ ἴδοι. σὺ δὲ 
ποίει οὕτως, ἤν γ' ἐθέλῃς καρτύνασθαι τὴν αἰσυμνη-
τίην. τοὺς ἐξόχους τῶν πολιτέων ἐξαίρειν, ἤν τέ τις 
ἐχθρός τοι φαίνηται, ἤν τε μή· ὕποπτος γὰρ ἀνδρὶ 
αἰσυμνήτῃ καὶ τῶν τις ἑτάρων.  