Θεστυλί, νῦν δὲ λαβοῖσα τὺ τὰ θρόνα ταῦθ' ὑπόμαξον τᾶς τήνω φλιᾶς καθ' ὑπέρτερον ἇς ἔτι καὶ νύξ, [ἐκ θυμῶ δέδεμαι· ὃ δέ μευ λόγον οὐδένα ποιεῖ] καὶ λέγ' ἐπιτρύζοισα ‘τὰ Δέλφιδος ὀστία μάσσω.
ὡς μὴ βασκανθῶ δέ, τρὶς εἰς ἐμὸν ἔπτυσα κόλπον· ταῦτα γὰρ ἁ γραία με Κοτυτταρὶς ἐξεδίδαξε [ἃ πρᾶν ἀμάντεσσι παρ' Ἱπποκίωνι ποταύλει].
{[ΘΕΟΚΡΙΤΟΥ] ΒΟΥΚΟΛΙΑΣΤΑΙ 〈βʹ〉} {ΔΑΦΝΙΣ ΚΑΙ ΜΕΝΑΛΚΑΣ} Δάφνιδι τῷ χαρίεντι συνάντετο βουκολέοντι μῆλα νέμων, ὡς φαντί, κατ' ὤρεα μακρὰ Μενάλκας.
ἁδεῖ' ἁ φωνὰ τᾶς πόρτιος, ἁδὺ τὸ πνεῦμα, [ἁδὺ δὲ χὠ μόσχος γαρύεται, ἁδὺ δὲ χἀ βῶς,] ἁδὺ δὲ τῶ θέρεος παρ' ὕδωρ ῥέον αἰθριοκοιτεῖν.
{[ΘΕΟΚΡΙΤΟΥ] ΒΟΥΚΟΛΙΑΣΤΑΙ 〈γʹ〉} {ΔΑΦΝΙΣ ΚΑΙ ΜΕΝΑΛΚΑΣ} Βουκολιάζεο, Δάφνι· τὺ δ' ᾠδᾶς ἄρχεο πρᾶτος, ᾠδᾶς ἄρχεο, Δάφνι, ἐφεψάσθω δὲ Μενάλκας, μόσχως βουσὶν ὑφέντες, ἐπὶ στείραισι δὲ ταύρως.
[ὡς δ' ὁπότ' ἠυγένειος ἀπόπροθι λὶς ἐσακούσας] νεβροῦ φθεγξαμένας τις ἐν οὔρεσιν ὠμοφάγος λίς ἐξ εὐνᾶς ἔσπευσεν ἑτοιμοτάταν ἐπὶ δαῖτα· Ἡρακλέης τοιοῦτος ἐν ἀτρίπτοισιν ἀκάνθαις παῖδα ποθῶν δεδόνητο, πολὺν δ' ἐπελάμβανε χῶρον.
{[ΘΕΟΚΡΙΤΟΥ] ΚΗΡΙΟΚΛΕΠΤΗΣ} Τὸν κλέπταν ποτ' Ἔρωτα κακὰ κέντασε μέλισσα κηρίον ἐκ σίμβλων συλεύμενον, ἄκρα δὲ χειρῶν δάκτυλα πάνθ' ὑπένυξεν.
χἀ μάτηρ γελάσασα· ‘τὺ δ' οὐκ ἴσος ἐσσὶ μελίσσαις, ὃς τυτθὸς μὲν ἔεις τὰ δὲ τραύματα ἁλίκα ποιεῖς;’ {[ΘΕΟΚΡΙΤΟΥ] ΒΟΥΚΟΛΙΣΚΟΣ} Εὐνίκα μ' ἐγέλαξε θέλοντά μιν ἁδὺ φιλᾶσαι καί μ' ἐπικερτομέοισα τάδ' ἔννεπεν· ‘ἔρρ' ἀπ' ἐμεῖο.
καὶ πᾶσαι καλόν με κατ' ὤρεα φαντὶ γυναῖκες, καὶ πᾶσαί με φιλεῦντι· τὰ δ' ἀστικά μ' οὐκ ἐφίλασεν, ἀλλ' ὅτι βουκόλος ἐμμὶ παρέδραμε κοὔποτ' ἀκούει [χὠ καλὸς Διόνυσος ἐν ἄγκεσι πόρτιν ἐλαύνει].
{[ΘΕΟΚΡΙΤΟΥ] ΑΛΙΕΙΣ} Ἁ πενία, Διόφαντε, μόνα τὰς τέχνας ἐγείρει· αὕτα τῶ μόχθοιο διδάσκαλος, οὐδὲ γὰρ εὕδειν ἀνδράσιν ἐργατίναισι κακαὶ παρέχοντι μέριμναι· κἂν ὀλίγον νυκτός τις ἐπιβρίσσῃσι, τὸν ὕπνον αἰφνίδιον θορυβεῦντι ἐφιστάμεναι μελεδῶναι.
{[ΘΕΟΚΡΙΤΟΥ] ΕΡΑΣΤΗΣ} Ἀνήρ τις πολύφιλτρος ἀπηνέος ἤρατ' ἐφάβω, τὰν μορφὰν ἀγαθῶ, τὸν δὲ τρόπον οὐκέθ' ὁμοίω· μίσει τὸν φιλέοντα καὶ οὐδὲ ἓν ἅμερον εἶχε, κοὐκ ᾔδει τὸν Ἔρωτα τίς ἦν θεός, ἁλίκα τόξα χερσὶ κρατεῖ, χὠς πικρὰ βέλη ποτικάρδια βάλλει· πάντα δὲ κἀν μύθοισι καὶ ἐν προσόδοισιν ἀτειρής.
καὶ τὸ ῥόδον καλόν ἐστι, καὶ ὁ χρόνος αὐτὸ μαραίνει· καὶ τὸ ἴον καλόν ἐστιν ἐν εἴαρι, καὶ ταχὺ γηρᾷ· [λευκὸν τὸ κρίνον ἐστί, μαραίνεται ἁνίκα πίπτει· ἁ δὲ χιὼν λευκά, καὶ τάκεται ἁνίκα † παχθῇ·] καὶ κάλλος καλόν ἐστι τὸ παιδικόν, ἀλλ' ὀλίγον ζῇ.
{[ΘΕΟΚΡΙΤΟΥ ΟΑΡΙΣΤΥΣ]}.
