ἴσως μὲν οὖν ὦ ἄνδρες δικασ]ταὶ οὐ[δ]ὲν θαυμαστόν με ὑπὸ Ἀντιγόν]α[ς] τὸν τρόπον τουτονὶ παιδαγωγηθῆ]να[ι], γυναι[κ]ὸς ἣ δεινοτάτη μὲν τῶν] ἑταιρῶν ὥς φασιν ἐφ' ἡλ[ικί]ας ἐγένετο, διατ]ετέλεκε δὲ πορνοβοσκοῦσα πτθν  οἶκον τοῦ Χολλείδου οὐδενὸς ἐλά]ττω ὄντα ἀνήιρηκεν.
συναγαγὼν δ' ἐγὼ πανταχόθεν καὶ τοὺς φ[ί]λους ἐνοχλήσας καὶ θεὶς ἐπὶ τὴν τράπεζαν τὰς τετταράκοντα μνᾶς ἧκον ὡς τὴν Ἀντι]γόναν.
‘καὶ νῦν’ ἔφη ‘ταύτης ἕνεκα ἤδη σοι ἐνδείξομαι, ὅσα σε ἀγα[θὰ] ποιήσω.
ὅσον μέντοι ὀφείλουσιν ἀ[ρ]γύριον, μύρου τέ τινος τιμὴν Παγκάλωι κ]αὶ Προκλεῖ καὶ εἴ τι ἄλλο κατέθετό τις ἐπὶ τὸ μυροπώλιον τῶν προσφοιτώντων, οἷα γίγνεται, ταῦτα’ ἔφη ‘σὺ ἀναδέξηι.
ἔστιν δὲ μικρὰ κομιδῆι, καὶ πολλῶι πλείω φορτία ἐστὶν τούτων ἐν τῶι ἐργαστηρίωι, μύρον καὶ ἀλάβαστροι καὶ ζμύρνα’, καὶ ἄλλ' ἄττα ὀνόματα λέγων, ‘ὅθεν πάντα ταῦτα δ[ιαλυθ]ήσε[ται] ῥαιδίως’.
ἦν δὲ ὦ ἄνδρες δικασ[τ]αὶ ὡς ἔοι[κ]εν ἐνταῦθα ἡ ἐπιβουλὴ καὶ τὸ πλάσμα τ[ὸ] μέγα.
εἰ μὲν γὰ[ρ] ἐπ' ἐλευθερίαι καταβάλ[λ]οιμι αὐτῶν τὸ ἀργύριον, τοῦτο μόνον ἀπ[ώ]λλυον ὃ δοίην αὐτῶι, ἀ[λλ'] οὐδὲν δεινὸν ἔπασχον· εἰ δὲ πριαίμην ὠ]νῆι καὶ πράσει, ὁμολογήσας αὐτῶι τὰ χρέα ἀναδέξασθαι, ὡς οὐθενὸς ἄξια ὄντα, δ[ιὰ] τὸ μὴ π[ρο]ειδέναι, ἐπάξειν [μ]οι ἔμελλεν ὕστερον τοὺς χρ[ησ]τὰς καὶ τοὺς πληρωτὰς τῶν ἐράνων, ἐν ὁμολογίαι λαβών· ὅπερ ἐποίησεν.
ἐλθόντες δ' ἐπὶ τὸ μυροπώλιον τὸ μὲν γραμματεῖον τιθέμεθα παρὰ Λυσικλεῖ Λευκονοεῖ· τὰς δὲ τετταράκοντα μνᾶς ἐγὼ καταβαλὼν τὴν ὠνὴ[ν] ἐποιησάμην.
τούτου δὲ γενομένου προσῄεσάν μοι οἱ χρησταί, οἷς ὠφείλετο παρὰ τῶι Μίδαι, καὶ οἱ πληρωταὶ τῶν ἐράνων, καὶ διε]λέγοντό μοι· [κ]αὶ ἐν τρισὶν μησὶν ἅπαντα τὰ χρέα φανερὰ ἐγεγόνει, ὥστ' εἶναί μοι σὺ]ν τοῖς ἐράνο[ι]ς, ὅπερ καὶ ἀρτίως εἶπον, περὶ π]έντε τάλαντα.
καὶ τῶν ἐράνων εἷς μὲν οὖν Δικαιοκράτης ἐνεγέγραπτο, οὗ ἦσαν λοιπαὶ τρεῖς φοραί· οὗτος μὲν ἐπὶ τοῦ Δικαιοκράτους ὀνόματος [ἦ]ν γεγραμμένος, οἱ δ' ἄλλοι ἐφ' οἷς εἰλήφει πάντα ὁ Μίδας νεοσύλλογοι δ' ἦσαν, τούτους δ' οὐκ ἐνέγραψεν ἐν ταῖς συνθήκαις, ἀλλ' ἀπεκρύψατο.
ὁ δ' ἀπεκρίνατο ἡμῖν, ὡς οὔτε τὰ χρέα γιγνώσκοι ἃ λέγομεν, οὔτε προσέχοι ἡμ[ῖν] τὸν νοῦν, γραμματεῖόν τ' εἴη αὐτῷ κεί[μ]ενον πρὸς ἐμὲ περὶ τού[τ]ων.
οἶσθα γὰρ δήπου καὶ σὺ καὶ οἱ ἄλ[λ]οι πάντες, ὅτι οἱ ἐκ τῶν ἐγγυητῶν γυναικῶν παῖδες, οὗτοι γνήσιοί εἰσ[ι]ν.
καὶ ταῦτα καὶ πρὸς ὑμᾶς αὐτόν φασιν μέλλειν λέγειν, ἵνα δὴ δοκοίη μέτριος εἶναι, ὥσ[πε]ρ πρὸς ἠλιθίους τινὰς διαλεξόμενος καὶ οὐκ αἰσθησομένους τὴν τούτου ἀναίδ[εια]ν.
ὃς οὕτω πονηρός ἐστι καὶ πανταχοῦ ὅμοιος, ὥστε καὶ εἰς Τροιζῆνα ἐλθὼν καὶ ποιησαμένων αὐτὸν Τροιζηνίων πολίτην ὑποπεσὼν Μνησίαν τὸ]ν Ἀργεῖον καὶ ὑπ' ἐκείνου κατασ[τα]θεὶς ἄρχω]ν ἐξέβαλεν τοὺς πολίτας ἐκ τῆς πόλ]εως, ὡς ὑμῖν αὐτοὶ μαρτυρήσουσιν· ἐ]νθάδε γὰρ φεύγουσιν.
[ΝΟΜΟΣ] ΜΑΡΤΥΡΙΑ.
