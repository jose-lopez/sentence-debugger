ἥκω δ' ἕτοιμος τήνδ' ἔχων σκευὴν θεοῦ· δεῖ γάρ νιν ὄντα παῖδα θυγατρὸς ἐξ ἐμῆς [Διόνυσον ὃς πέφηνεν ἀνθρώποις θεὸς] ὅσον καθ' ἡμᾶς δυνατὸν αὔξεσθαι μέγαν.
ὅσας μὲν οὖν εἴληφα, δεσμίους χέρας σώιζουσι πανδήμοισι πρόσπολοι στέγαις· ὅσαι δ' ἄπεισιν, ἐξ ὄρους θηράσομαι, [Ἰνώ τ' Ἀγαυήν θ', ἥ μ' ἔτικτ' Ἐχίονι, Ἀκταίονός τε μητέρ', Αὐτονόην λέγω,] καί σφας σιδηραῖς ἁρμόσας ἐν ἄρκυσιν παύσω κακούργου τῆσδε βακχείας τάχα.
οὐχ ὁ Διόνυσος σωφρονεῖν ἀναγκάσει γυναῖκας ἐς τὴν Κύπριν, ἀλλ' ἐν τῆι φύσει [τὸ σωφρονεῖν ἔνεστιν εἰς τὰ πάντ' ἀεί] τοῦτο· σκοπεῖν χρή· καὶ γὰρ ἐν βακχεύμασιν οὖς' ἥ γε σώφρων οὐ διαφθαρήσεται.
[οἵαν οἵαν ὀργὰν] ἀναφαίνει χθόνιον γένος ἐκφύς γε δράκοντός ποτε Πενθεύς, ὃν Ἐχίων ἐφύτευσε χθόνιος, ἀγριωπὸν τέρας, οὐ φῶτα βρότειον, φόνιον δ' ὥστε γίγαντ' ἀντίπαλον θεοῖς· ὃς ἔμ' ἐν βρόχοισι τὰν τοῦ Βρομίου τάχα ξυνάψει, τὸν ἐμὸν δ' ἐντὸς ἔχει δώματος ἤδη θιασώταν σκοτίαισι κρυπτὸν εἱρκταῖς.
ξυνήλθομεν δὲ βουκόλοι καὶ ποιμένες κοινῶν λόγων δώσοντες ἀλλήλοις ἔριν [ὡς δεινὰ δρῶσι θαυμάτων τ' ἐπάξια].
χωροῦσι δ' ὥστ' ὄρνιθες ἀρθεῖσαι δρόμωι πεδίων ὑποτάσεις αἳ παρ' Ἀσωποῦ ῥοαῖς εὔκαρπον ἐκβάλλουσι Θηβαίοις στάχυν, Ὑσιάς τ' Ἐρυθράς θ', αἳ Κιθαιρῶνος λέπας νέρθεν κατωικήκασιν, ὥστε πολέμιοι ἐπεσπεσοῦσαι πάντ' ἄνω τε καὶ κάτω διέφερον· ἥρπαζον μὲν ἐκ δόμων τέκνα, ὁπόσα δ' ἐπ' ὤμοις ἔθεσαν οὐ δεσμῶν ὕπο προσείχετ' οὐδ' ἔπιπτεν [εἰς μέλαν πέδον, οὐ χαλκός, οὐ σίδηρος], ἐπὶ δὲ βοστρύχοις πῦρ ἔφερον, οὐδ' ἔκαιεν.
{ΑΓΓΕΛΟΣ 〈Β〉} ὦ δῶμ' ὃ πρίν ποτ' ηὐτύχεις ἀν' Ἑλλάδα [Σιδωνίου γέροντος, ὃς τὸ γηγενὲς δράκοντος ἔσπειρ' ὄφιος ἐν γαίαι θέρος], ὥς σε στενάζω, δοῦλος ὢν μὲν ἀλλ' ὅμως [χρηστοῖσι δούλοις συμφορὰ τὰ δεσποτῶν].
ὁ δ' αὖθις ἐπεκέλευσεν· ὡς δ' ἐγνώρισαν σαφῆ κελευσμὸν Βακχίου Κάδμου κόραι ἦιξαν πελείας ὠκύτητ' οὐχ ἥσσονες [ποδῶν ἔχουσαι συντόνοις δρομήμασι μήτηρ Ἀγαυὴ σύγγονοί θ' ὁμόσποροι] πᾶσαί τε βάκχαι, διὰ δὲ χειμάρρου νάπης ἀγμῶν τ' ἐπήδων θεοῦ πνοαῖσιν ἐμμανεῖς.
} ἕπεσθέ μοι φέροντες ἄθλιον βάρος Πενθέως, ἕπεσθε, πρόσπολοι, δόμων πάρος, οὗ σῶμα μοχθῶν μυρίοις ζητήμασιν φέρω τόδ', εὑρὼν ἐν Κιθαιρῶνος πτυχαῖς διασπαρακτὸν κοὐδὲν ἐν ταὐτῶι πέδου [λαβών, ἐν ὕληι κείμενον δυσευρέτωι].
