ναοῖσι δ' ἐν τοῖσδ' ἱερέαν τίθησί με· ὅθεν, νόμοισιν οἷσιν ἥδεται θεὰ Ἄρτεμις, ἑορτῆς (τοὔνομ' ἧς καλὸν μόνον· τὰ δ' ἄλλα σιγῶ, τὴν θεὸν φοβουμένη) [θύω γὰρ ὄντος τοῦ νόμου καὶ πρὶν πόλει ὃς ἂν κατέλθηι τήνδε γῆν Ἕλλην ἀνήρ] κατάρχομαι μέν, σφάγια δ' ἄλλοισιν μέλει [ἄρρητ' ἔσωθεν τῶνδ' ἀνακτόρων θεᾶς].
} ὦ Φοῖβε, ποῖ μ' αὖ τήνδ' ἐς ἄρκυν ἤγαγες χρήσας, ἐπειδὴ πατρὸς αἷμ' ἐτεισάμην μητέρα κατάκτας; διαδοχαῖς δ' Ἐρινύων ἠλαυνόμεσθα φυγάδες ἔξεδροι χθονὸς δρόμους τε πολλοὺς ἐξέπλησα καμπίμους· ἐλθὼν δέ ς' ἠρώτησα πῶς τροχηλάτου μανίας ἂν ἔλθοιμ' ἐς τέλος πόνων τ' ἐμῶν [οὓς ἐξεμόχθουν περιπολῶν καθ' Ἑλλάδα]· σὺ δ' εἶπας ἐλθεῖν Ταυρικῆς μ' ὅρους χθονός, ἔνθ' Ἄρτεμίς σοι σύγγονος βωμοὺς ἔχει, λαβεῖν τ' ἄγαλμα θεᾶς, ὅ φασιν ἐνθάδε ἐς τούσδε ναοὺς οὐρανοῦ πεσεῖν ἄπο· λαβόντα δ' ἢ τέχναισιν ἢ τύχηι τινί, κίνδυνον ἐκπλήσαντ', Ἀθηναίων χθονὶ δοῦναι (τὸ δ' ἐνθένδ' οὐδὲν ἐρρήθη πέρα) καὶ ταῦτα δράσαντ' ἀμπνοὰς ἕξειν πόνων.
νῦν δ' ἐξ ὀνείρων οἷσιν ἠγριώμεθα [δοκοῦς' Ὀρέστην μηκέθ' ἥλιον βλέπειν] δύσνουν με λήψεσθ', οἵτινές ποθ' ἥκετε.
ἀλλὰ πρός σε δεξιᾶς σὲ καὶ ς' ἱκνοῦμαι, σὲ δὲ φίλης παρηίδος γονάτων τε καὶ τῶν ἐν δόμοισι φιλτάτων [μητρὸς πατρός τε καὶ τέκνων ὅτωι κυρεῖ].
{ΘΟΑΣ} ποῦ 'σθ' ἡ πυλωρὸς τῶνδε δωμάτων γυνὴ Ἑλληνίς; ἤδη τῶν ξένων κατήρξατο; [ἀδύτοις ἐν ἁγνοῖς σῶμα λάμπονται πυρί;] {Χο.
ἐγὼ δ' Ὀρέστηι τ', εἰ φέρων βρέτας θεᾶς βέβηκ', ἀδελφῆι τ' οὐχὶ θυμοῦμαι· τί γάρ; [πρὸς τοὺς σθένοντας θεοὺς ἁμιλλᾶσθαι καλόν;] ἴτωσαν ἐς σὴν σὺν θεᾶς ἀγάλματι γαῖαν, καθιδρύσαιντό τ' εὐτυχῶς βρέτας.
