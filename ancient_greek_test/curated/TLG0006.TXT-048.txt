{ΦΟΙΝΙΣΣΑΙ} {ΙΟΚΑΣΤΗ} [Ὦ τὴν ἐν ἄστροις οὐρανοῦ τέμνων ὁδὸν καὶ χρυσοκολλήτοισιν ἐμβεβὼς δίφροις] Ἥλιε, θοαῖς ἵπποισιν εἱλίσσων φλόγα, ὡς δυστυχῆ Θήβαισι τῆι τόθ' ἡμέραι ἀκτῖν' ἐφῆκας, Κάδμος ἡνίκ' ἦλθε γῆν τήνδ', ἐκλιπὼν Φοίνισσαν ἐναλίαν χθόνα· ὃς παῖδα γήμας Κύπριδος Ἁρμονίαν ποτὲ Πολύδωρον ἐξέφυσε, τοῦ δὲ Λάβδακον φῦναι λέγουσιν, ἐκ δὲ τοῦδε Λάιον.
ἐγὼ δὲ παῖς μὲν κλήιζομαι Μενοικέως, [Κρέων τ' ἀδελφὸς μητρὸς ἐκ μιᾶς ἔφυ,] καλοῦσι δ' Ἰοκάστην με· τοῦτο γὰρ πατὴρ ἔθετο.
ὁ δ' ἡδονῆι 'νδοὺς ἔς τε βακχείαν πεσὼν ἔπειρεν ἡμῖν παῖδα, καὶ σπείρας †βρέφος† γνοὺς τἀμπλάκημα τοῦ θεοῦ τε τὴν φάτιν, λειμῶν' ἐς Ἥρας καὶ Κιθαιρῶνος λέπας δίδωσι βουκόλοισιν ἐκθεῖναι βρέφος [σφυρῶν σιδηρᾶ κέντρα διαπείρας μέσων· ὅθεν νιν Ἑλλὰς ὠνόμαζεν Οἰδίπουν].
τυγχάνει δέ πως μούσας ἐμὸς παῖς Οἰδίπους Σφιγγὸς μαθών, [ὅθεν τύραννος τῆσδε γῆς καθίσταται καὶ σκῆπτρ' ἔπαθλα τῆσδε λαμβάνει χθονός,] γαμεῖ δὲ τὴν τεκοῦσαν οὐκ εἰδὼς τάλας οὐδ' ἡ τεκοῦσα παιδὶ συγκοιμωμένη.
} [ὦ συγγένεια τῶν Ἀγήνορος τέκνων, ἐμῶν τυράννων, ὧν ἀπεστάλην ὕπο,] γονυπετεῖς ἕδρας προσπίτνω ς', ἄναξ, τὸν οἴκοθεν σέβουσα νόμον· ἔβας ὢ χρόνωι γᾶν πατρώιαν.
ἐγὼ δ' οὔτι σοι πυρὸς ἀνῆψα φῶς νόμιμον [ἐν γάμοις] ὡς πρέπει ματέρι μακαρίαι· ἀνυμέναια δ' Ἱσμηνὸς ἐκηδεύθη λουτροφόρου χλιδᾶς, ἀνὰ δὲ Θηβαίων πόλιν ἐσίγαθεν σᾶς ἔσοδοι νύμφας.
} [καὶ δή ς' ἐρωτῶ πρῶτον ὧν χρήιζω τυχεῖν·] τί τὸ στέρεσθαι πατρίδος; ἦ κακὸν μέγα; {Πο.
} δισσοῖς Ἄδραστος ὤμοσεν γαμβροῖς τόδε, [Τυδεῖ τε κἀμοί, σύγγαμος γάρ ἐστ' ἐμός,] ἄμφω κατάξειν ἐς πάτραν, πρόσθεν δ' ἐμέ.
ἀλλ' ἐς σὲ τείνει τῶνδε διάλυσις κακῶν, [μῆτερ, διαλλάξασαν ὁμογενεῖς φίλους] παῦσαι πόνων σὲ κἀμὲ καὶ πᾶσαν πόλιν.
ἐγὼ δὲ †πατρὸς δωμάτων† προυσκεψάμην τοὐμόν τε καὶ τοῦδ', ἐκφυγεῖν χρήιζων ἀρὰς ἃς Οἰδίπους ἐφθέγξατ' εἰς ἡμᾶς ποτε· ἐξῆλθον ἔξω τῆσδ' ἑκὼν αὐτὸς χθονός, δοὺς τῶιδ' ἀνάσσειν πατρίδος ἐνιαυτοῦ κύκλον [ὥστ' αὐτὸς ἄρχειν αὖθις ἀνὰ μέρος λαβὼν καὶ μὴ δι' ἔχθρας τῶιδε καὶ φθόνου μολὼν κακόν τι δρᾶσαι καὶ παθεῖν, ἃ γίγνεται].
[ἄρχειν παρόν μοι τῶιδε δουλεύσω ποτέ;] πρὸς ταῦτ' ἴτω μὲν πῦρ, ἴτω δὲ φάσγανα, ζεύγνυσθε δ' ἵππους, πεδία πίμπλαθ' ἁρμάτων, ὡς οὐ παρήσω τῶιδ' ἐμὴν τυραννίδα.
εἶθ' ἥλιος μὲν νύξ τε δουλεύει μέτροις, σὺ δ' οὐκ ἀνέξηι δωμάτων ἔχων ἴσον; [καὶ τῶιδ' ἀπονεῖμαι; κἆιτα ποῦ 'στιν ἡ δίκη;] τί τὴν τυραννίδ', ἀδικίαν εὐδαίμονα, τιμᾶις ὑπέρφευ καὶ μέγ' ἥγησαι τόδε; περιβλέπεσθαι τίμιον; κενὸν μὲν οὖν.
ἦ δεινά τις Ἔρις θεός, ἃ τάδε μήσατο πήματα γᾶς βασιλεῦσιν [Λαβδακίδαις πολυμόχθοις].
} ἄκουε δή νυν θεσφάτων ἐμῶν ὁδόν [ἃ δρῶντες ἂν σώσαιτε Καδμείων πόλιν]· σφάξαι Μενοικέα τόνδε δεῖ ς' ὑπὲρ πάτρας, σὸν παῖδ', ἐπειδὴ τὴν τύχην αὐτὸς καλεῖς.
} ὦ φίλτατ', οὔ που ξυμφορὰν ἥκεις φέρων Ἐτεοκλέους θανόντος, οὗ παρ' ἀσπίδα βέβηκας αἰεὶ πολεμίων εἴργων βέλη; [τί μοί ποθ' ἥκεις καινὸν ἀγγελῶν ἔπος;] τέθνηκεν ἢ ζῆι παῖς ἐμός; σήμαινέ μοι.
περγάμων δ' ἀπ' ὀρθίων λεύκασπιν εἰσορῶμεν Ἀργείων στρατὸν Τευμησσὸν ἐκλιπόντα καὶ τάφρου πέλας [δρόμωι ξυνῆψαν ἄστυ Καδμείας χθονός].
ἤδη δ' ὑπερβαίνοντα γεῖσα τειχέων βάλλει κεραυνῶι Ζεύς νιν· ἐκτύπησε δὲ χθών, ὥστε δεῖσαι πάντας· ἐκ δὲ κλιμάκων [ἐσφενδονᾶτο χωρὶς ἀλλήλων μέλη, κόμαι μὲν εἰς Ὄλυμπον, αἷμα δ' ἐς χθόνα, χεῖρες δὲ καὶ κῶλ' ὡς κύκλωμ' Ἰξίονος] εἱλίσσετ', ἐς γῆν δ' ἔμπυρος πίπτει νεκρός.
ἔπειγ' ἔπειγε, θύγατερ· ὡς, ἢν μὲν φθάσω παῖδας πρὸ λόγχης, οὑμὸς ἐν φάει βίος· [ἢν δ' ὑστερήσηις, οἰχόμεσθα, κατθανῆι·] θανοῦσι δ' αὐτοῖς συνθανοῦσα κείσομαι.
} τὰ μὲν πρὸ πύργων εὐτυχήματα χθονὸς οἶσθ'· οὐ μακρὰν γὰρ τειχέων περιπτυχαί [ὥστ' οὐχ ἅπαντά ς' εἰδέναι τὰ δρώμενα].
ἐπεὶ δὲ χαλκέοις σῶμ' ἐκοσμήσανθ' ὅπλοις οἱ τοῦ γέροντος Οἰδίπου νεανίαι, ἔστησαν ἐλθόντ' ἐς μέσον μεταίχμιον [δισσὼ στρατηγὼ καὶ διπλὼ στρατηλάτα] ὡς εἰς ἀγῶνα μονομάχου τ' ἀλκὴν δορός.
ἐπεὶ τέκνω πεσόντ' ἐλειπέτην βίον, ἐν τῶιδε μήτηρ ἡ τάλαινα †προσπίτνει† [σὺν παρθένωι τε καὶ προθυμίαι ποδός].
