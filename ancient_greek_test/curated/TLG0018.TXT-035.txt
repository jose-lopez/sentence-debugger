Διὰ τοῦτο προστίθησιν· «ὑμεῖς [γὰρ] οἴδατε τὴν ψυχὴν τοῦ προσηλύτου».
«[Καὶ] πένητα οὐκ ἐλεήσεις ἐν κρίσει».
Ἀγονίαν καὶ στείρωσιν ἐν κατάραις τάττων [Μωυσῆς] οὔ φησιν ἔσεσθαι παρὰ τοῖς τὰ δίκαια καὶ νόμιμα δρῶσιν· ἆθλον γὰρ τοῖς τὸ ἱερὸν γράμμα τοῦ νόμου φυλάττουσι παρέχει τὸν ἀρχαιότερον νόμον τῆς ἀθανάτου φύσεως, ὃς ἐπὶ σπορᾷ καὶ γενέσει τέκνων ἐτέθη πρὸς τὴν τοῦ γένους διαμονήν.
Εὖ δὲ καὶ τὸ «ἀναπληρώσω» διὰ τὰ κενὰ φρονήσεως καὶ ἀρετῆς ἐν ψυχῇ τοῦ προκόπτοντος· [ὃν] βούλεται, καθάπερ μουσικὸν ὄργανον, διὰ πάντων ἡρμόσται  πρὸς μίαν συμφωνίαν βουλημάτων  καὶ λόγων  καὶ πράξεων.
«[Καὶ] τὸν φόβον [μου] ἀποστελῶ ἡγούμενόν σου».
Εἰς κατάπληξιν ἐχθρῶν ἰσχυρὰ δύναμις ὁ φόβος· ὑφ' οὗ μᾶλλον ἡ [τῆς] τῶν ἀντιπάλων [ἐφόδου] ῥώμη ἁλίσκεται.
Τὸ δὲ πρὸς διάνοιαν [οὕτως].
«[Καὶ] ἀποστελῶ τὰς σφηκίας προτέρας σου » Οἱ σφῆκες ἐξ ἀφανοῦς οὐ προϊδομένους  τιτρώσκουσι τὰ καιριώτατα, κεφαλήν τε καὶ τὰ ἐν αὐτῇ.
Ὥσπερ [δὲ] ἡ φλὸξ πᾶσαν τὴν παραβληθεῖσαν ὕλην ἀναλίσκει, οὕτως, ὅταν ἐπιφοιτήσῃ εἰλικρινὴς θεοῦ ἔννοια τῇ ψυχῇ, πάντας τοὺς ἑτεροδόξους ἀσεβείας λογισμοὺς διαφθείρει, καθοσιοῦσα τὴν ὅλην διάνοιαν.
[Ὅτι] ἤμελλε κατάκριτος ἔσεσθαι ἡ ἀποικισθεῖσα γενεὰ καὶ ἐπὶ τεσσαρακονταετίαν φθείρεσθαι, μυρία μὲν εὐεργετηθεῖσα, διὰ μυρίων δὲ ἐπιδειξαμένη τὸ ἀχαρίστον.
Τίσι γὰρ οἱ νόμοι Ἄρα γε τοῖς ἀπολλυμένοις Ὑπὲρ τίνων δὲ αἱ θυσίαι Τῶν μικρὸν ὕστερον φθαρησομένων  Προῄδει [γὰρ] ὡς προφήτης τὰ ἐσόμενα.
Τὸ εὔνομον καὶ τὸ ἶσον, εἰρήνης σπέρματα [καὶ] σωτηρίας αἴτια καὶ τῆς εἰς ἅπαν διαμονῆς· ἀνισότης δὲ καὶ πλεονεξία, ὁρμητήρια πολέμου [καὶ] λυτικὰ τῶν ὄντων.
