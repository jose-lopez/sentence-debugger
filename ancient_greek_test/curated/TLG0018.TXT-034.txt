Τί [δέ] ἐστι «στένων καὶ τρέμων ἔσῃ ἐπὶ τῆς γῆς» Λόγιόν ἐστι καὶ τοῦτο καθολικώτατον.
[Ζητεῖ] διὰ τί ἀπειλῶν ἄνθρωπον ἀπαλείψειν, καὶ τὰ ἄλογα προσδιαφθείρει.
Ὁ καιρὸς  παρὰ τοῖς φαυλοτέροις νομίζεται [εἶναι] θεός, τὸν ὄντα ὄντως παρακαλυπτομένοις.
Τοῖς γὰρ εὐσεβέσιν οὐ καιρὸν ἀλλὰ θεὸν παρ' οὗ [καὶ] οἱ καιροὶ καὶ οἱ χρόνοι.
: Τί ἐστιν· «Ἐξαλείψω πᾶσαν τὴν ἀνάστασιν ἣν ἐποίησα ἀπὸ προσώπου τῆς γῆς»  [Καί] φησιν· οὐκ ‘ἀπὸ τῆς γῆς’ ἐξαλείψειν ἀλλ' «ἀπὸ προσώπου τῆς γῆς», τοῦτ' ἐστὶ τῆς ἐπιφανείας· ἵνα ἐν τῷ βάθει ἡ ζωτικὴ δύναμις τῶν σπερμάτων ὅλων σῶος φυλάττηται καὶ ἀπαθὴς παντὸς τοῦ βλάπτειν δυναμένου.
Πνεῦμα τοίνυν τὸ θεῖόν φησιν, ᾧ [δὴ] πάντα γίνεται καὶ λωφᾷ.
Δῆλον [δέ] ἐστιν ὡς ταῖς μὲν πρώταις μʹ ἡμέραις ἄληκτος ἡ τῆς ῥύμης τῶν ὑδάτων ὑπῆρχε φορά,  ταῖς δὲ ἄλλαις  ρʹ καὶ νʹ  ἔχουσα πράως οὐκέτι πρὸς αὔξησιν, πρὸς διαμονὴν δὲ τῆς ἀναλύσεως καὶ τοῦ ὕψους συνεβάλλετο.
«Μετὰ νʹ [δὲ] καὶ ρʹ ἡμέρας ἠλαττοῦτο τὸ ὕδωρ.
Ἐξομοιοῖ [δὲ] τὸν Νῶε τῷ πρώτῳ διαπλασθέντι ἀνθρώπῳ.
Ὁ εὐχερὴς καὶ ἀπερίσκεπτος τὰ ἐπ' εὐθείας καὶ πρὸ ὀφθαλμῶν μόνον ὁρᾷ· ὁ δὲ φρόνιμος [καὶ] τὰ κατόπιν, τουτέστι τὰ μέλλοντα.
«Σάρρα [δὲ] ἡ γυνὴ Ἀβραὰμ οὐκ ἔτικτεν [αὐτῷ]».
[Μακαρία] φύσις ἡ ἐπὶ παντὶ χαίρουσα καὶ μηδενὶ δυσαρεστοῦσα τῶν ἐν τῷ κόσμῳ τὸ παράπαν, ἀλλ' εὐαρεστοῦσα τοῖς γινομένοις ὡς καλῶς καὶ συμφερόντως γινομένοις.
Ὁ μὲν σοφὸς ἠρεμίαν καὶ ἀπραγμοσύνην καὶ σχολὴν μεταδιώκει, ἵνα τοῖς θείοις θεωρήμασιν ἐν ἡσυχίᾳ ἐπιτύχῃ· ὁ δὲ φαῦλος πόλιν τε καὶ τὸν κατὰ πόλιν ὄχλον τε καὶ φυρμὸν ἀνθρώπων ὁμοῦ καὶ πραγμάτων [μεταδιώκει].
«Ἐκ τοῦ οὐρανοῦ» ἐξ οὗ γίνονται οἱ ἐτήσιοι χειμῶνες καὶ ὑετοὶ πρὸς αὔξησιν τῶν φυομένων ὅσα σπαρτὰ καὶ δένδρα, πρὸς γένεσιν καρπῶν εἰς ἀνθρώπων καὶ τῶν ἄλλων ζῴων τροφάς, καταρραγῆναί φησι «[τὸ] θεῖον καὶ [τὸ] πῦρ» ἐπὶ φθορᾷ τῶν κατὰ γῆν ἁπάντων· ἵν' ἐπιδείξηται ὅτι καὶ τῶν καιρῶν καὶ τῶν ἐτησίων ὡρῶν αἴτιος οὔτ' οὐρανὸς οὔθ' ἥλιος οὔθ' αἱ τῶν ἄλλων ἀστέρων χορεῖαι καὶ περιπολήσεις, ἀλλ' ἡ τοῦ πατρὸς δύναμις.
Οἱ [δὲ] ἄγγελοι παραγγέλλουσι μὴ ἀποκλίνειν ὀπίσω.
Ἤιδεσαν [γὰρ] ὅτι οἱ μὲν ἴσως ἐφησθήσονται ταῖς συμφοραῖς ἰδόντες.
Ἐφρὼν ἑρμηνεύεται χοῦς [λιπαρός].
[ἐπειδὴ] ἀγάμενος τὸν ἄνδρα καὶ τὴν σοφίαν ᾗ χρώμενον ἑώρᾳ, τὰς χάριτας ἀφθόνους ἐπιδαψιλεύεσθαι ᾤετο δεῖν.
Διὰ τί [δὲ] μὴ τῷ υἱῷ παραγγέλλει μὴ λαβεῖν Χανανίτιν, ὥσπερ ὕστερον τῷ Ἰακὼβ οἱ γονεῖς, ἀλλὰ τῷ παιδί  [Καίτοι] τελείου τυγχάνοντος Ἰσαὰκ καὶ ἡλικίαν ἔχοντος γάμου,  καὶ εἰ μὲν ἤμελλε πείθεσθαι εἰκὸς ἦν αὐτῷ μᾶλλον παρεγγυᾶν, εἰ δὲ ἀπειθεῖν, περιττὴ τοῦ παιδὸς ἡ διακονία.
Εὐαγγελίζεται τούτῳ δι' ὃν ἐπέμφθη· καὶ  προτέρω [δὲ] ἐνέτυχε κατὰ τὴν ὁδόν.
Διαφορὰν [δέ] φασιν ὑπαρχόντων καὶ δομάτων.
Τὸ μὲν γὰρ σημαίνει τὰ κτήματα καὶ ὅσα βέβαια τῶν κειμηλίων· δόματα δὲ τὰ χειρόδοτα [καὶ] ὧν ἡ χρῆσις ἐφήμερος.
Τίς [δὲ] οὐκ ἂν ἀγάσαιτο τὸ »ἠγάπησε τὸν Ἠσαῦ· ἡ δὲ Ῥεβέκκα ἠγάπα τὸν Ἰακώβ« Τὸ μὲν γὰρ  παρελήλυθε, τὸ δὲ  πάρεστι ἀεὶ.
[Καὶ] τὸ μὲν σπουδαῖον οὐ δι' ἕτερόν τι ἀγαπᾶται·  τὸ δὲ μὴ τοιοῦτον ἐκ τῶν χρειῶν· »ἠγάπησε« γάρ, φησίν, »ὅτι ἡ θήρα αὐτοῦ βρῶσις αὐτῷ«.
»λθε [δὲ] Ἠσαῦ ἐκ τοῦ πεδίου ἐκλείπων«.
[Καὶ] »στήσω τὸν ὅρκον μου ὃν ἔστησα τῷ πατρί σου«.
