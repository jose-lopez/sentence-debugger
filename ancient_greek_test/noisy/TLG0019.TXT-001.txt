[ Τί δαί Σῦκα τρώγοις ἂν αὐτός  Κοῒ κοΐ]                  Ὡς ὀξὺ πρὸς τὰς ἰσχάδας κεκράγατον. Ἐνεγκάτω τις ἔνδοθεν τῶν ἰσχάδων τοῖς χοιριδίοισιν. ρα τρώξονται Βαβαί, οἷον ῥοθιάζους', ὦ πολυτίμηθ' Ἡράκλεις. Ποδαπὰ τὰ χοιρί' Ὡς Τραγασαῖα φαίνεται.                  Ἀλλ' οὐκὶ πάσας κατέτραγον τὰς ἰσχάδας. Ἐγὼν γὰρ αὐτᾶν τάνδε μίαν ἀνειλόμαν.                  Νὴ τὸν Δί', ἀστείω γε τὼ βοσκήματε. Πόσου πρίωμαί σοι τὰ χοιρίδια λέγε.                  Τὸ μὲν ἅτερον τοῦτο σκορόδων τροπαλίδος, τὸ δ' ἅτερον, αἰ λῇς, χοίνικος μόνας ἁλῶν.                  Ὠνήσομαί σοι· περίμεν' αὐτοῦ.                                                Ταῦτα δή. Ἑρμᾶ 'μπολαῖε, τὰν γυναῖκα τὰν ἐμὰν οὕτω μ' ἀποδόσθαι τάν τ' ἐμωυτῶ ματέρα.  νθρωπε, ποδαπός                                    Χοιροπώλας Μεγαρικός.                  Τὰ χοιρίδια τοίνυν ἐγὼ φαίνω ταδὶ πολέμια καὶ σέ.                                 Τοῦτ' ἐκεῖν'· εἵκει πάλιν ὅθενπερ ἀρχὰ τῶν κακῶν ἁμὶν ἔφυ.                  Κλάων μεγαριεῖς. Οὐκ ἀφήσεις τὸν σάκον                  Δικαιόπολι Δικαιόπολι, φαντάδδομαι.                  Ὑπὸ τοῦ Τίς ὁ φαίνων ς' ἐστίν Ἁγορανόμοι, τοὺς συκοφάντας οὐ θύραζ' ἐξείρξετε Τί δαὶ μαθὼν φαίνεις ἄνευ θρυαλλίδος                  Οὐ γὰρ φανῶ τοὺς πολεμίους                                              Κλάων γε σύ, εἰ μὴ 'τέρωσε συκοφαντήσεις τρέχων.                  Οἷον τὸ κακὸν ἐν ταῖς Ἀθάναις τοῦτ' ἔνι.                  Θάρρει, Μεγαρίκ'· ἀλλ' ἧς τὰ χοιρίδι' ἀπέδου τιμῆς, λαβὲ ταυτὶ τὰ σκόροδα καὶ τοὺς ἅλας, καὶ χαῖρε πόλλ'·                                  Ἀλλ' ἁμὶν οὐκ ἐπιχώριον.                  Πολυπραγμοσύνη 'στιν· ἐς κεφαλὴν τράποιτ' ἐμοί.                   χοιρίδια, πειρῆσθε κἄνις τῶ πατρὸς παίειν ἐφ' ἁλὶ τὰν μᾶδδαν, αἴ κά τις διδῷ.                         Εὐδαιμονεῖ γ' ἅνθρωπος. Οὐκ ἤκουσας οἷ προβαίνει τὸ πρᾶγμα τοῦ βουλεύματος Καρπώσεται γὰρ ἁνὴρ ἐν τἀγορᾷ καθήμενος· κἂν εἰσίῃ τις Κτησίας ἢ συκοφάντης ἄλλος, οἰμώζων καθεδεῖται· οὐδ' ἄλλος ἀνθρώπων ὑποψωνῶν σε πημανεῖ τι, οὐδ' ἐξομόρξεται Πρέπις τὴν εὐρυπρωκτίαν σοι, οὐδ' ὠστιεῖ Κλεωνύμῳ· χλαῖναν δ' ἔχων φανὴν δίει κοὐ ξυντυχών ς' Ὑπέρβολος δικῶν ἀναπλήσει· οὐδ' ἐντυχὼν ἐν τἀγορᾷ πρόσεισί σοι βαδίζων Κρατῖνος ἀεὶ κεκαρμένος μοιχὸν μιᾷ μαχαίρᾳ, ὁ περιπόνηρος Ἀρτέμων, ὁ ταχὺς ἄγαν τὴν μουσικήν, ὄζων κακὸν τῶν μασχαλῶν πατρὸς Τραγασαίου· οὐδ' αὖθις αὖ σε σκώψεται Παύσων ὁ παμπόνηρος Λυσίστρατός τ' ἐν τἀγορᾷ, Χολαργέων ὄνειδος, ὁ περιαλουργὸς τοῖς κακοῖς, ῥιγῶν τε καὶ πεινῶν ἀεὶ πλεῖν ἢ τριάκονθ' ἡμέρας τοῦ μηνὸς ἑκάστου.   Ἴττω Ἡρακλεῖς, ἔκαμόν γα τὰν τύλαν κακῶς. Κατάθου τὺ τὰν γλάχων' ἀτρέμας, Ἰσμεινία· ὑμὲς δ', ὅσοι Θείβαθεν αὐλειταὶ πάρα, τοῖς ὀστίνοις φυσεῖτε τὸν πρωκτὸν κυνός.                  Παῦ'· ἐς κόρακας. Οἱ σφῆκες, οὐκ ἀπὸ τῶν θυρῶν Πόθεν προσέπτονθ' οἱ κακῶς ἀπολούμενοι ἐπὶ τὴν θύραν μοι Χαιριδῆς βομβαύλιοι                  Νεὶ τὸν Ἰόλαν ἐπιχαρίτως τύ γ', ὦ ξένε· Θείβαθε γὰρ φυσάντες ἐξόπισθέ μου τἄνθια τᾶς γλάχωνος ἀπέκιξαν χαμαί. Ἀλλ' εἴ τι βούλει, πρίασο τῶν ἐγὼ φέρω, τῶν ὀρταλίχων ἢ τῶν τετραπτερυλλίδων.                   χαῖρε, κολλικοφάγε Βοιωτίδιον. Τί φέρεις                             Ὅς' ἐστὶν ἀγαθὰ Βοιωτοῖς ἁπλῶς, ὀρίγανον, γλαχώ, ψιάθως, θρυαλλίδας, νάσσας, κολοιώς, ἀτταγᾶς, φαλαρίδας, τροχίλως, κολύμβως.                                     Ὡσπερεὶ χειμὼν ἄρα ὀρνιθίας εἰς τὴν ἀγορὰν ἐλήλυθας.                  Καὶ μὰν φέρω χᾶνας, λαγώς, ἀλώπεκας, σκάλοπας, ἐχίνως, αἰελώρως, πικτίδας, ἰκτίδας, ἐνύδριας, ἐγχέλιας Κωπαΐδας.                   τερπνότατον σὺ τέμαχος ἀνθρώποις φέρων, δός μοι προσειπεῖν, εἰ φέρεις, τὰς ἐγχέλεις.                  Πρέσβειρα πεντήκοντα Κωπᾴδων κορᾶν, ἔκβαθι τῶδε κἠπιχάριτται τῷ ξένῳ.                   φιλτάτη σὺ καὶ πάλαι ποθουμένη, ἦλθες ποθεινὴ μὲν τρυγῳδικοῖς χοροῖς, φίλη δὲ Μορύχῳ. Δμῶες, ἐξενέγκατε τὴν ἐσχάραν μοι δεῦρο καὶ τὴν ῥιπίδα. Σκέψασθε, παῖδες, τὴν ἀρίστην ἔγχελυν, ἥκουσαν ἕκτῳ μόλις ἔτει ποθουμένην. Προσείπατ' αὐτὴν, ὦ τέκν'· ἄνθρακας δ' ἐγὼ ὑμῖν παρέξω τῆσδε τῆς ξένης χάριν. Ἀλλ' εἴσφερ' αὐτήν· μηδὲ γὰρ θανών ποτε σοῦ χωρὶς εἴην ἐντετευτλιωμένης.                  Ἐμοὶ δὲ τιμὰ τᾶσδε πᾶ γενείσεται                  Ἀγορᾶς τέλος ταύτην γέ που δώσεις ἐμοί. Ἀλλ' εἴ τι πωλεῖς τῶνδε τῶν ἄλλων, λέγε.                  Ἰώγα ταῦτα πάντα.                                    Φέρε, πόσου λέγεις Ἢ φορτί' ἕτερ' ἐνθένδ' ἐκεῖς' ἄξεις ἰών                  Ὅ τι γ' ἔστ' Ἀθάνας', ἐν Βοιωτοῖσιν δὲ μή.                  Ἀφύας ἄρ' ἄξεις πριάμενος Φαληρικὰς ἢ κέραμον.                            Ἀφύας εἲ κέραμον Ἀλλ' ἔντ' ἐκεῖ· ἀλλ' ὅ τι πὰρ ἁμὶν μεί 'στι, τᾶδε δ' αὖ πολύ.                  Ἐγδα τοίνυν· συκοφάντην ἔξαγε, ὥσπερ κέραμον ἐνδησάμενος.                                            Νεὶ τὼ σιώ, λάβοιμι μέντἂν κέρδος ἀγαγὼν καὶ πολύ, περ πίθακον ἀλιτρίας πολλᾶς πλέων.                  Καὶ μὴν ὁδὶ Νίκαρχος ἔρχεται φανῶν.                  Μικκός γα μᾶκος οὗτος.                                         Ἀλλὰ πᾶν κακόν.  Ταυτὶ τίνος τὰ φορτί' ἐστί                                              Τῶδ' ἐμὰ Θείβαθεν, ἴττω Δεύς.                                        Ἐγὼ τοίνυν ὁδὶ φαίνω πολέμια ταῦτα.                                      Τί δὲ κακὸν παθὼν ὀρναπετίοισι πόλεμον ἤρα καὶ μάχαν                  Καὶ σέ γε φανῶ πρὸς τοῖσδε.                                              Τί ἀδικείμενος                  Ἐγὼ φράσω σοι τῶν περιεστώτων χάριν. Ἐκ τῶν πολεμίων εἰσάγεις θρυαλλίδα.                  Ἔπειτα φαίνεις δῆτα διὰ θρυαλλίδα                  Αὕτη γὰρ ἐμπρήσειεν ἂν τὸ νεώριον.                  Νεώριον θρυαλλίς                                    Οἶμαι.                                           Τίνι τρόπῳ                  Ἐνθεὶς ἂν εἰς τίφην ἀνὴρ Βοιώτιος ἅψας ἂν εἰσπέμψειεν εἰς τὸ νεώριον δι' ὑδρορρόας, βορέαν ἐπιτηρήσας μέγαν. Κεἴπερ λάβοιτο τῶν νεῶν τὸ πῦρ ἅπαξ, σελαγοῖντ' ἂν εὐθύς.                                       κάκιστ' ἀπολούμενε, σελαγοῖντ' ἂν ὑπὸ τίφης τε καὶ θρυαλλίδος                  Μαρτύρομαι.                              Ξυλλάμβαν' αὐτοῦ τὸ στόμα· δός μοι φορυτόν, ἵν' αὐτὸν ἐνδήσας φέρω ὥσπερ κέραμον, ἵνα μὴ καταγῇ φερόμενος.                       Ἔνδησον, ὦ βέλτιστε, τῷ                                                                              ξένῳ καλῶς τὴν ἐμπολὴν οὕτως ὅπως ἂν μὴ φέρων κατάξῃ.                      Ἐμοὶ μελήσει ταῦτ', ἐπεί τοι καὶ ψοφεῖ λάλον τι καὶ πυρορραγὲς κἄλλως θεοῖσιν ἐχθρόν.                        Τί χρήσεταί ποτ' αὐτῷ                        Πάγχρηστον ἄγγος ἔσται, κρατὴρ κακῶν, τριπτὴρ δικῶν, φαίνειν ὑπευθύνους λυχνοῦχος καὶ κύλιξ τὰ πράγματ' ἐγκυκᾶσθαι.                       Πῶς δ' ἂν πεποιθοίη τις ἀγ-                                                                              γείῳ τοιούτῳ χρώμενος κατ' οἰκίαν τοσόνδ' ἀεὶ ψοφοῦντι                      Ἰσχυρόν ἐστιν, ὦγάθ', ὥστ' οὐκ ἂν καταγείη ποτ', εἴπερ ἐκ ποδῶν κατωκάρα κρέμαιτο.                        Ἤδη καλῶς ἔχει σοι.                        Μέλλω γά τοι θερίδδειν.                      Ἀλλ', ὦ ξένων βέλτιστε, συνθέριζε καὶ [τοῦτον λαβὼν] πρόσβαλλ' ὅποι βούλει φέρων πρὸς πάντα συκοφάντην.                   Μόλις γ' ἐνέδησα τὸν κακῶς ἀπολούμενον. Αἴρου λαβὼν τὸν κέραμον, ὦ Βοιώτιε.                  Ὑπόκυπτε τὰν τύλαν ἰών, Ἰσμείνιχε.                  Χὤπως κατοίσεις αὐτὸν εὐλαβουμένως. Πάντως μὲν οἴσεις οὐδὲν ὑγιές, ἀλλ' ὅμως· κἂν τοῦτο κερδάνῃς ἄγων τὸ φορτίον, εὐδαιμονήσεις συκοφαντῶν γ' οὕνεκα.  Δικαιόπολι.                              Τί ἐστι Τί με βωστρεῖς                                                        Ὅ τι ἐκέλευε Λάμαχός σε ταυτησὶ δραχμῆς εἰς τοὺς Χοᾶς αὑτῷ μεταδοῦναι τῶν κιχλῶν, τριῶν δραχμῶν δ' ἐκέλευε Κωπᾷδ' ἔγχελυν.                  Ὁ ποῖος οὗτος Λάμαχος τὴν ἔγχελυν                  Ὁ δεινός, ὁ ταλαύρινος, ὃς τὴν Γοργόνα πάλλει κραδαίνων τρεῖς κατασκίους λόφους.                  Οὐκ ἂν μὰ Δί', εἰ δοίη γέ μοι τὴν ἀσπίδα· ἀλλ' ἐπὶ ταρίχει τοὺς λόφους κραδαινέτω· ἢν δ' ἀπολιγαίνῃ, τοὺς ἀγορανόμους καλῶ. Ἐγὼ δ' ἐμαυτῷ τόδε λαβὼν τὸ φορτίον εἴσειμ' ὑπαὶ πτερύγων κιχλᾶν καὶ κοψίχων.                 Εἶδες, ὦ πᾶσα πόλι, τὸν φρόνιμον ἄνδρα, τὸν ὑπέρσοφον,                                                                              οἷ' ἔχει σπεισάμενος ἐμπορικὰ χρήματα διεμπολᾶν, ὧν τὰ μὲν ἐν οἰκίᾳ χρήσιμα, τὰ δ' αὖ πρέπει χλιαρὰ κατεσθίειν. Αὐτόματα πάντ' ἀγαθὰ τῷδέ γε πορίζεται. Οὐδέποτ' ἐγὼ Πόλεμον οἴκαδ' ὑποδέξομαι, οὐδὲ παρ' ἐμοί ποτε τὸν Ἁρμόδιον ᾄσεται ξυγκατακλινείς, ὅτι πάροινος ἁνὴρ ἔφυ, ὅστις ἐπὶ πάντ' ἀγάθ' ἔχοντας ἐπικωμάσας ἠργάσατο πάντα κακά, κἀνέτρεπε κἀξέχει κἀμάχετο καὶ προσέτι πολλὰ προκαλουμένου· «Πῖνε, κατάκεισο, λαβὲ τήνδε φιλοτησίαν,» τὰς χάρακας ἧπτε πολὺ μᾶλλον ἔτι τῷ πυρί, ἐξέχει θ' ἡμῶν βίᾳ τὸν οἶνον ἐκ τῶν ἀμπέλων.  Ἐπτέρωταί τ' ἐπὶ τὸ δεῖπνον ἅμα καὶ μεγάλα δὴ φρονεῖ,                                                                              τοῦ βίου δ' ἐξέβαλε δεῖγμα τάδε τὰ πτερὰ πρὸ τῶν θυρῶν.  Κύπριδι τῇ καλῇ καὶ Χάρισι ταῖς φίλαις ξύντροφε Διαλλαγή, ὡς καλὸν ἔχουσα τὸ πρόσωπον ἄρ' ἐλάνθανες. Πῶς ἂν ἐμὲ καὶ σέ τις Ἔρως ξυναγάγοι λαβών ὥσπερ ὁ γεγραμμένος ἔχων στέφανον ἀνθέμων Ἢ πάνυ γερόντιον ἴσως νενόμικάς με σύ Ἀλλά σε λαβὼν τρία δοκῶ γ' ἂν ἔτι προσβαλεῖν· πρῶτα μὲν ἂν ἀμπελίδος ὄρχον ἐλάσαι μακρόν, εἶτα παρὰ τόνδε νέα μοσχίδια συκίδων, καὶ τὸ τρίτον ἡμερίδος ὄσχον, ὁ γέρων ὁδί, καὶ περὶ τὸ χωρίον ἐλᾷδας ἅπαν ἐν κύκλῳ, ὥστ' ἀλείφεσθαι ς' ἀπ' αὐτῶν κἀμὲ ταῖς νουμηνίαις.   Ἀκούετε λεῴ· κατὰ τὰ πάτρια τοὺς Χοᾶς πίνειν ὑπὸ τῆς σάλπιγγος· ὃς δ' ἂν ἐκπίῃ πρώτιστος, ἀσκὸν Κτησιφῶντος λήψεται.                 παῖδες, ὦ γυναῖκες, οὐκ ἠκούσατε Τί δρᾶτε Τοῦ κήρυκος οὐκ ἀκούετε Ἀναβράττετ', ἐξοπτᾶτε, τρέπετ', ἀφέλκετε τὰ λαγῷα ταχέως, τοὺς στεφάνους ἀνείρετε. Φέρε τοὺς ὀβελίσκους, ἵν' ἀναπείρω τὰς κίχλας.                       Ζηλῶ σε τῆς εὐβουλίας,                                                                              μᾶλλον δὲ τῆς εὐωχίας, ἄνθρωπε, τῆς παρούσης.                      Τί δῆτ', ἐπειδὰν τὰς κίχλας ὀπτωμένας ἴδητε                      Οἶμαί σε καὶ τοῦτ' εὖ λέγειν.                        Τὸ πῦρ ὑποσκάλευε.                      Ἤκουσας ὡς μαγειρικῶς κομψῶς τε καὶ δειπνητικῶς αὑτῷ διακονεῖται   Οἴμοι τάλας.                                Ἡράκλεις, τίς οὑτοσί                  Ἀνὴρ κακοδαίμων.                                   Κατὰ σεαυτόν νυν τρέπου.                   φίλτατε, σπονδαὶ γάρ εἰσι σοὶ μόνῳ, μέτρησον εἰρήνης τί μοι, κἂν πέντ' ἔτη.                  Τί δ' ἔπαθες                                Ἐπετρίβην ἀπολέσας τὼ βόε.                  Πόθεν                         Ἀπὸ Φυλῆς ἔλαβον οἱ Βοιώτιοι.                   τρισκακόδαιμον, εἶτα λευκὸν ἀμπέχει                  Καὶ ταῦτα μέντοι νὴ Δί' ὥπερ μ' ἐτρεφέτην ἐν πᾶσι βολίτοις.                                   Εἶτα νυνὶ τοῦ δέει                  Ἀπόλωλα τὠφθαλμὼ δακρύων τὼ βόε. Ἀλλ' εἴ τι κήδει Δερκέτου Φυλασίου, ὑπάλειψον εἰρήνῃ με τὠφθαλμὼ ταχύ.                  Ἀλλ', ὦ πόνηρ', οὐ δημοσιεύων τυγχάνω.                  Ἴθ' ἀντιβολῶ ς', ἤν πως κομίσωμαι τὼ βόε.                  Οὐκ ἔστιν, ἀλλὰ κλᾶε πρὸς τοὺς Πιττάλου.                  Σὺ δ' ἀλλά μοι σταλαγμὸν εἰρήνης ἕνα εἰς τὸν καλαμίσκον ἐνστάλαξον τουτονί.                  Οὐδ' ἂν στριβιλικίγξ· ἀλλ' ἀπιὼν οἴμωζέ ποι.                  Οἴμοι κακοδαίμων τοῖν γεωργοῖν βοιδίοιν.                       Ἁνὴρ ἀνηύρηκέν τι ταῖς                                                                              σπονδαῖσιν ἡδύ, κοὐκ ἔοικεν οὐδενὶ μεταδώσειν.                      Κατάχει σὺ τῆς χορδῆς τὸ μέλι· τὰς σηπίας στάθευε.                      Ἤκουσας ὀρθιασμάτων                        Ὀπτᾶτε τἀγχέλεια.                      Ἀποκτενεῖς λιμῷ 'μὲ καὶ τοὺς γείτονας κνίσῃ τε καὶ φωνῇ τοιαῦτα λάσκων.                   Ὀπτᾶτε ταυτὶ καὶ καλῶς ξανθίζετε.  Δικαιόπολι, Δικαιόπολι.                                             Τίς οὑτοσί                  Ἔπεμψέ τίς σοι νυμφίος ταυτὶ κρέα ἐκ τῶν γάμων.                               Καλῶς γε ποιῶν ὅστις ἦν.                  Ἐκέλευε δ' ἐγχέαι σε τῶν κρεῶν χάριν, ἵνα μὴ στρατεύοιτ', ἀλλὰ κινοίη μένων, εἰς τὸν ἀλάβαστον κύαθον εἰρήνης ἕνα.                  Ἀπόφερ', ἀπόφερε τὰ κρέα καὶ μή μοι δίδου, ὡς οὐκ ἂν ἐγχέαιμι χιλιῶν δραχμῶν. Ἀλλ' αὑτηὶ τίς ἐστιν                                        Ἡ νυμφεύτρια δεῖται παρὰ τῆς νύμφης τι σοὶ λέξαι μόνῳ.                  Φέρε δή, τί σὺ λέγεις Ὡς γέλοιον, ὦ θεοί, τὸ δέημα τῆς νύμφης, ὃ δεῖταί μου σφόδρα, ὅπως ἂν οἰκουρῇ τὸ πέος τοῦ νυμφίου. Φέρε δεῦρο τὰς σπονδάς, ἵν' αὐτῇ δῶ μόνῃ, ὁτιὴ γυνή 'στι τοῦ πολέμου τ' οὐκ αἰτία. πεχ' ὧδε δεῦρο τοὐξάλειπτρον, ὦ γύναι. Οἶσθ' ὡς ποείτω τοῦτο τῇ νύμφῃ φράσον· Ὅταν στρατιώτας καταλέγωσι, τουτῳὶ νύκτωρ ἀλειφέτω τὸ πέος τοῦ νυμφίου. Ἀπόφερε τὰς σπονδάς. Φέρε τὴν οἰνήρυσιν, ἵν' οἶνον ἐγχέω λαβὼν εἰς τοὺς Χοᾶς.                  Καὶ μὴν ὁδί τις τὰς ὀφρῦς ἀνεσπακὼς ὥσπερ τι δεινὸν ἀγγελῶν ἐπείγεται.                  Ἰὼ πόνοι τε καὶ μάχαι καὶ Λάμαχοι.                  Τίς ἀμφὶ χαλκοφάλαρα δώματα κτυπεῖ                  Ἰέναι ς' ἐκέλευον οἱ στρατηγοὶ τήμερον ταχέως λαβόντα τοὺς λόχους καὶ τοὺς λόφους· κἄπειτα τηρεῖν νειφόμενον τὰς εἰσβολάς. Ὑπὸ τοὺς Χοᾶς γὰρ καὶ Χύτρους αὐτοῖσί τις ἤγγειλε λῃστὰς ἐμβαλεῖν Βοιωτίους.                  Ἰὼ στρατηγοὶ πλείονες ἢ βελτίονες.                  Οὐ δεινὰ μὴ 'ξεῖναί με μηδ' ἑορτάσαι                  Ἰὼ στράτευμα πολεμολαμαχαϊκόν.                  Οἴμοι κακοδαίμων, καταγελᾷς ἤδη σύ μου.                  Βούλει μάχεσθαι Γηρυόνῃ τετραπτίλῳ                  Αἰαῖ, οἵαν ὁ κῆρυξ ἀγγελίαν ἤγγειλέ μοι.                  Αἰαῖ, τίνα δ' αὖ 'μοὶ προστρέχει τις ἀγγελῶν                  Δικαιόπολι.                              Τί ἐστιν                                        Ἐπὶ δεῖπνον ταχὺ βάδιζε τὴν κίστην λαβὼν καὶ τὸν χοᾶ. Ὁ τοῦ Διονύσου γάρ ς' ἱερεὺς μεταπέμπεται. Ἀλλ' ἐγκόνει· δειπνεῖν κατακωλύεις πάλαι. Τὰ δ' ἄλλα πάντ' ἐστὶν παρεσκευασμένα, κλῖναι, τράπεζαι, προσκεφάλαια, στρώματα, στέφανοι, μύρον, τραγήμαθ', αἱ πόρναι πάρα,  ἄμυλοι, πλακοῦντες, σησαμοῦντες, ἴτρια, ὀρχηστρίδες, τὸ <Φίλταθ' Ἁρμόδι' οὐ>, πάλαι. Ἀλλ' ὡς τάχιστα σπεῦδε.                                          Κακοδαίμων ἐγώ.                  Καὶ γὰρ σὺ μεγάλην ἐπεγράφου τὴν Γοργόνα. Σύγκλειε, καὶ δεῖπνόν τις ἐνσκευαζέτω.                  Παῖ παῖ, φέρ' ἔξω δεῦρο τὸν γυλιὸν ἐμοί.                  Παῖ παῖ, φέρ' ἔξω δεῦρο τὴν κίστην ἐμοί.                  Ἅλας θυμίτας οἶσε, παῖ, καὶ κρόμμυα.                  Ἐμοὶ δὲ τεμάχη· κρομμύοις γὰρ ἄχθομαι.                  Θρῖον ταρίχους οἶσε δεῦρο, παῖ, σαπροῦ.                  Κἀμοὶ σὺ δή, παῖ, θρῖον· ὀπτήσω δ' ἐκεῖ.                  Ἔνεγκε δεῦρο τὼ πτερὼ τὠκ τοῦ κράνους.                  Ἐμοὶ δὲ τὰς φάττας γε φέρε καὶ τὰς κίχλας.                  Καλόν γε καὶ λευκὸν τὸ τῆς στρούθου πτερόν.                  Καλόν γε καὶ ξανθὸν τὸ τῆς φάττης κρέας.                  νθρωπε, παῦσαι καταγελῶν μου τῶν ὅπλων.                  νθρωπε, βούλει μὴ βλέπειν εἰς τὰς κίχλας                  Τὸ λοφεῖον ἐξένεγκε τῶν τριῶν λόφων.                  Κἀμοὶ λεκάνιον τῶν λαγῴων δὸς κρεῶν.                  Ἀλλ' ἦ τριχόβρωτες τοὺς λόφους μου κατέφαγον                  Ἀλλ' ἦ πρὸ δείπνου τὴν μίμαρκυν κατέδομαι                  νθρωπε, βούλει μὴ προσαγορεύειν ἐμέ                  Οὔκ, ἀλλ' ἐγὼ χὠ παῖς ἐρίζομεν πάλαι. Βούλει περιδόσθαι κἀπιτρέψαι Λαμάχῳ, πότερον ἀκρίδες ἥδιόν ἐστιν ἢ κίχλαι                  Οἴμ' ὡς ὑβρίζεις.                                    Τὰς ἀκρίδας κρίνει πολύ.                  Παῖ παῖ, καθελών μοι τὸ δόρυ δεῦρ' ἔξω φέρε.                  Παῖ παῖ, σὺ δ' ἀφελὼν δεῦρο τὴν χορδὴν φέρε.                  Φέρε, τοῦ δόρατος ἀφελκύσωμαι τοὔλυτρον. Ἔχ', ἀντέχου, παῖ.                                     Καὶ σύ, παῖ, τοῦδ' ἀντέχου.                  Τοὺς κιλλίβαντας οἶσε, παῖ, τῆς ἀσπίδος.                  Καὶ τῆς ἐμῆς τοὺς κριβανίτας ἔκφερε.                  Φέρε δεῦρο γοργόνωτον ἀσπίδος κύκλον.                  Κἀμοὶ πλακοῦντος τυρόνωτον δὸς κύκλον.                  Ταῦτ' οὐ κατάγελώς ἐστιν ἀνθρώποις πλατύς                  Ταῦτ' οὐ πλακοῦς δῆτ' ἐστὶν ἀνθρώποις γλυκύς                  Κατάχει σύ, παῖ, τοὔλαιον. Ἐν τῷ χαλκίῳ ἐνορῶ γέροντα δειλίας φευξούμενον.                  Κατάχει σὺ τὸ μέλι. Κἀνθάδ' εὔδηλος γέρων κλάειν κελεύων Λάμαχον τὸν Γοργάσου.                  Φέρε δεῦρο, παῖ, θώρακα πολεμιστήριον.                  Ἔξαιρε, παῖ, θώρακα κἀμοὶ τὸν χοᾶ.                  Ἐν τῷδε πρὸς τοὺς πολεμίους θωρήξομαι.                  Ἐν τῷδε πρὸς τοὺς συμπότας θωρήξομαι.                  Τὰ στρώματ', ὦ παῖ, δῆσον ἐκ τῆς ἀσπίδος.                  Τὸ δεῖπνον, ὦ παῖ, δῆσον ἐκ τῆς κιστίδος.                  Ἐγὼ δ' ἐμαυτῷ τὸν γυλιὸν οἴσω λαβών.                  Ἐγὼ δὲ θοἰμάτιον λαβὼν ἐξέρχομαι.                  Τὴν ἀσπίδ' αἴρου καὶ βάδιζ', ὦ παῖ, λαβών. Νείφει. Βαβαιάξ· χειμέρια τὰ πράγματα.                  Αἴρου τὸ δεῖπνον· συμποτικὰ τὰ πράγματα.                     Ἴτε δὴ χαίροντες ἐπὶ στρατιάν. Ὡς ἀνομοίαν ἔρχεσθον ὁδόν· τῷ μὲν πίνειν στεφανωσαμένῳ, σοὶ δὲ ῥιγῶν καὶ προφυλάττειν, τῷ δὲ καθεύδειν μετὰ παιδίσκης ὡραιοτάτης, ἀνατριβομένῳ γε τὸ δεῖνα.  Ἀντίμαχον τὸν Ψακάδος, τὸν ξυγγραφῆ, τὸν μελέων ποητήν,                                                                              ὡς μὲν ἁπλῷ λόγῳ κακῶς ἐξολέσειεν ὁ Ζεύς· ὅς γ' ἐμὲ τὸν τλήμονα Λήναια χορηγῶν ἀπέλυς' ἄδειπνον. ν ἔτ' ἐπίδοιμι τευθίδος δεόμενον, ἡ δ' ὠπτημένη σίζουσα πάραλος ἐπὶ τραπέζῃ κειμένη ὀκέλλοι· κτα μέλλοντος λαβεῖν αὐτοῦ κύων ἁρπάσασα φεύγοι. Τοῦτο μὲν αὐτῷ κακὸν ἕν, κθ' ἕτερον νυκτερινὸν γένοιτο.                                                                              Ἠπιαλῶν γὰρ οἴκαδ' ἐξ ἱππασίας βαδίζων, εἶτα πατάξειέ τις αὐτοῦ μεθύων τὴν κεφαλὴν Ὀρέστης μαινόμενος· ὁ δὲ λίθον λαβεῖν βουλόμενος ἐν σκότῳ λάβοι τῇ χειρὶ πέλεθον ἀρτίως κεχεσμένον· ἐπᾴξειεν δ' ἔχων τὸν μάρμαρον, κἄπειθ' ἁμαρτὼν βάλοι Κρατῖνον.                    δμῶες οἳ κατ' οἶκόν ἐστε Λαμάχου, ὕδωρ, ὕδωρ ἐν χυτριδίῳ θερμαίνετε· ὀθόνια, κηρωτὴν παρασκευάζετε, ἔρι' οἰσυπηρά, λαμπάδιον περὶ τὸ σφυρόν. Ἁνὴρ τέτρωται χάρακι διαπηδῶν τάφρον, καὶ τὸ σφυρὸν παλίνορρον ἐξεκόκκισεν, καὶ τῆς κεφαλῆς κατέαγε περὶ λίθῳ πεσών, καὶ Γοργόν' ἐξήγειρεν ἐκ τῆς ἀσπίδος· πτίλον δὲ τὸ μέγα κομπολακύθου κλάσας πρὸς ταῖς πέτραισι δεινὸν ἐξηύδα μέλος· « κλεινὸν ὄμμα νῦν πανύστατόν ς' ἰδὼν λείπω φάος τόδ'. Οὐκέτ' οὐδέν εἰμ' ἐγώ.» Τοσαῦτα λέξας εἰς ὑδρορρόαν πεσὼν ἀνίσταταί τε καὶ ξυναντᾷ δραπέτας λῃστὰς ἐλαύνων καὶ κατασπέρχων δορί. Ὁδὶ δὲ καὐτός. Ἀλλ' ἄνοιγε τὴν θύραν.                  Ἀτταταῖ ἀτταταῖ, στυγερὰ τάδε γε κρυερὰ πάθεα· τάλας ἐγώ. Διόλλυμαι δορὸς ὑπὸ πολεμίου τυπείς. Ἐκεῖνο δ' αἰακτὸν [οἰμωκτὸν] ἂν γένοιτό μοι, Δικαιόπολις εἴ μ' ἴδοι τετρωμένον κτ' ἐγχάνοι ταῖς ἐμαῖς τύχαισιν.                  Ἀτταταῖ ἀτταταῖ, τῶν τιτθίων, ὡς σκληρὰ καὶ κυδώνια. Φιλήσατόν με μαλθακῶς, ὦ χρυσίω, τὸ περιπεταστὸν κἀπιμανδαλωτόν. Τὸν γὰρ χοᾶ πρῶτος ἐκπέπωκα.                   συμφορὰ τάλαινα τῶν ἐμῶν κακῶν. Ἰὼ ἰὼ τραυμάτων ἐπωδύνων.                  Ἰὴ ἰή, χαῖρε, Λαμαχίππιον.                      Στυγερὸς ἐγώ.                                    Τί με σὺ κυνεῖς                      Μογερὸς ἐγώ.                                   Τί με σὺ δάκνεις                    Τάλας ἐγὼ [τῆς ἐν μάχῃ] ξυμβολῆς βαρείας.
Δεῦρο Μοῦς' ἐλθὲ φλεγυρὰ πυρὸς ἔ-                                                                              χουσα μένος ἔντονος Ἀχαρνική.
» Ταῦτα πῶς εἰκότα, γέροντ' ἀπολέ-                                                                              σαι πολιὸν ἄνδρα περὶ κλεψύδραν, πολλὰ δὴ ξυμπονήσαντα καὶ θερμὸν ἀπομορξάμενον ἀνδρικὸν ἱδρῶτα δὴ καὶ πολύν, ἄνδρ' ἀγαθὸν ὄντα Μαραθῶνι περὶ τὴν πόλιν Εἶτα Μαραθῶνι μὲν ὅτ' ἦμεν, ἐδιώκομεν, νῦν δ' ὑπ' ἀνδρῶν πονηρῶν σφόδρα διωκόμεθα, κτα πρὸς ἁλισκόμεθα.
