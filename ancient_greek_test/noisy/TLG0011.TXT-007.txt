Ἔτ' οὖν [ἔτι προβῶ]                                                                                                 Ἔτι βαῖνε πόρσω.
Εὐίππου, ξένε, τᾶσδε χώ-                                                                              ρας ἵκου τὰ κράτιστα γᾶς ἔπαυλα, τὸν ἀργῆτα Κολωνόν, ἔνθ' ἁ λίγεια μινύρεται θαμίζουσα μάλιστ' ἀηδὼν χλωραῖς ὑπὸ βάσσαις, τὸν οἰνῶπα νέμουσα κισσὸν καὶ τὰν ἄβατον θεοῦ φυλλάδα μυριόκαρπον ἀνήλιον ἀνήνεμόν τε πάντων χειμώνων· ἵν' ὁ Βακχιώτας ἀεὶ Διόνυσος ἐμβατεύει θείαις ἀμφιπολῶν τιθήναις.
Ἄλλον δ' αἶνον ἔχω μα-                                                                              τροπόλει τᾷδε κράτιστον, δῶρον τοῦ μεγάλου δαίμονος, εἰπεῖν, ἐμὸν αὔχημα μέγιστον, εὔιππον, εὔπωλον, εὐθάλασσον.
Μὴ φῦναι τὸν ἅπαντα νι-                                                                              κᾷ λόγον· τὸ δ', ἐπεὶ φανῇ, βῆναι κεῖθεν ὅθεν περ ἥκει, πολὺ δεύτερον, ὡς τάχιστα.
