Ὅδε μὴν Αἵμων, παίδων τῶν σῶν νέατον γέννημ'· ἆρ' ἀχνύμενος [τῆς μελλογάμου νύμφης] τάλιδος ἥκει μόρον Ἀντιγόνης, ἀπάτας λεχέων ὑπεραλγῶν           Τάχ' εἰσόμεσθα μάντεων ὑπέρτερον.
Ἀκτὶς ἀελίου, τὸ κάλ-                                                                              λιστον ἑπταπύλῳ φανὲν Θήβᾳ τῶν πρότερον φάος, ἐφάνθης ποτ', ὦ χρυσέας ἁμέρας βλέφαρον, Διρκαίων ὑπὲρ ῥεέθρων μολοῦσα, τὸν λεύκασπιν Ἀπιόθεν φῶτα, βάντα πανσαγίᾳ φυγάδα πρόδρομον, ὀξυτέρῳ κινήσασα χαλινῷ.
Στὰς δ' ὑπὲρ μελάθρων φονώ-                                                                              σαισιν ἀμφιχανὼν κύκλῳ λόγχαις ἑπτάπυλον στόμα, ἔβα πρίν ποθ' ἁμετέρων αἱμάτων γένυσιν πλησθῆναί τε καὶ στεφάνωμα πύργων πευκάενθ' Ἥφαιστον ἑλεῖν.
Πολλὰ τὰ δεινὰ κοὐδὲν ἀν-                                                                              θρώπου δεινότερον πέλει· τοῦτο καὶ πολιοῦ πέραν πόντου χειμερίῳ νότῳ χωρεῖ, περιβρυχίοισιν περῶν ὑπ' οἴδμασιν, θεῶν τε τὰν ὑπερτάταν, Γᾶν ἄφθιτον, ἀκαμάταν, ἀποτρύεται, ἰλλομένων ἀρότρων ἔτος εἰς ἔτος, ἱππείῳ γένει πολεύων.
Τεάν, Ζεῦ, δύναμιν τίς ἀν-                                                                              δρῶν ὑπερβασία κατάσχοι, τὰν οὔθ' ὕπνος αἱρεῖ ποθ' ὁ πάντα κηλῶν, οὔτ' ἀκάματοι θεῶν μῆνες, ἀγήρως δὲ χρόνῳ δυνάστας κατέχεις Ὀλύμπου μαρμαρόεσσαν αἴγλαν.
Ἁ γὰρ δὴ πολύπλαγκτος ἐλ-                                                                              πὶς πολλοῖς μὲν ὄνασις ἀνδρῶν, πολλοῖς δ' ἀπάτα κουφονόων ἐρώτων· εἰδότι δ' οὐδὲν ἕρπει, πρὶν πυρὶ θερμῷ πόδα τις προσαύσῃ.
Τί με, πρὸς θεῶν πατρῴ-                                                                              ων, οὐκ οὐλομέναν ὑβρίζεις, ἀλλ' ἐπίφαντον  πόλις, ὦ πόλεως πολυκτήμονες ἄνδρες· ἰὼ Διρκαῖαι κρῆναι Θήβας τ' εὐαρμάτου ἄλσος, ἔμπας ξυμμάρτυρας ὔμμ' ἐπικτῶμαι, οἵα φίλων ἄκλαυτος, οἵοις νόμοις πρὸς ἕργμα τυμβόχωστον ἔρχομαι τάφου ποταινίου· ἰὼ δύστανος, οὔτ' ἐν βροτοῖς οὔτε νεκροῖσιν μέτοικος, οὐ ζῶσιν, οὐ θανοῦσιν.
Ἔψαυσας ἀλγεινοτάτας ἐμοὶ μερίμ-                                                                              νας πατρὸς τριπόλιστον οἶκτον, τοῦ τε πρόπαντος ἁμετέρου πότμου κλεινοῖς Λαβδακίδαισιν.
Ἄκλαυτος, ἄφιλος, ἀνυμέναιος ταλαί-                                                                              φρων ἄγομαι τάνδ' ἑτοίμαν ὁδόν· οὐκέτι μοι τόδε λαμπάδος ἱερὸν ὄμμα θέμις ὁρᾶν ταλαίνᾳ· τὸν δ' ἐμὸν πότμον ἀδάκρυτον οὐδεὶς φίλων στενάζει.
