[τίς ἄλλος ἀντὶ τουτουὶ τοῦ δακτύλου] πρὸ τοῦ μέν, ἔτ' ἐμοῦ παιδὸς ὄντος, οὑτοσί.         ἀγρεῖος εἶ καὶ σκαιός.                               οὐ γὰρ ᾠζυρὲ τούτων ἐπιθυμῶ μανθάνειν οὐδέν.                                        τί δαί         ἐκεῖν' ἐκεῖνο, τὸν ἀδικώτατον λόγον.         ἀλλ' ἕτερα δεῖ σε πρότερα τούτου μανθάνειν, τῶν τετραπόδων ἅττ' ἐστιν ὀρθῶς ἄρρενα.         ἀλλ' οἶδ' ἔγωγε τἄρρεν', εἰ μὴ μαίνομαι· κριός, τράγος, ταῦρος, κύων, ἀλεκτρυών.         ὁρᾷς ἃ πάσχεις τήν τε θήλειαν καλεῖς ἀλεκτρυόνα κατὰ ταὐτὸ καὶ τὸν ἄρρενα.         πῶς δή, φέρε                      πῶς ἀλεκτρυὼν κἀλεκτρυών.         νὴ τὸν Ποσειδῶ. νῦν δὲ πῶς με χρὴ καλεῖν         ἀλεκτρύαιναν, τὸν δ' ἕτερον ἀλέκτορα.         ἀλεκτρύαιναν εὖ γε νὴ τὸν Ἀέρα· ὥστ' ἀντὶ τούτου τοῦ διδάγματος μόνου διαλφιτώσω σου κύκλῳ τὴν κάρδοπον.         ἰδοὺ μάλ' αὖθις, τοῦθ' ἕτερον. τὴν κάρδοπον ἄρρενα καλεῖς θήλειαν οὖσαν.                                     τῷ τρόπῳ ἄρρενα καλῶ 'γὼ κάρδοπον                                  μάλιστά γε, ὥσπερ γε καὶ Κλεώνυμον.                                 πῶς δή φράσον.         ταὐτὸν δύναταί σοι κάρδοπος Κλεωνύμῳ.         ἀλλ' ὦ 'γάθ', οὐδ' ἦν κάρδοπος Κλεωνύμῳ, ἀλλ' ἐν θυείᾳ στρογγύλῃ γ' ἀνεμάττετο. ἀτὰρ τὸ λοιπὸν πῶς με χρὴ καλεῖν                                          ὅπως τὴν καρδόπην, ὥσπερ καλεῖς τὴν Σωστράτην.         τὴν καρδόπην θήλειαν                              ὀρθῶς γὰρ λέγεις.         ἐκεῖνο † δ' ἦν ἄν †· καρδόπη, Κλεωνύμη.         ἔτι δέ γε περὶ τῶν ὀνομάτων μαθεῖν σε δεῖ, ἅττ' ἄρρεν' ἐστίν, ἅττα δ' αὐτῶν θήλεα.         ἀλλ' οἶδ' ἔγωγ' ἃ θήλε' ἐστίν.                                       εἰπὲ δή.         Λύσιλλα, Φίλιννα, Κλειταγόρα, Δημητρία.         ἄρρενα δὲ ποῖα τῶν ὀνομάτων                                     μυρία. Φιλόξενος, Μελησίας, Ἀμεινίας.         ἀλλ' ὦ πόνηρε, ταῦτά γ' ἔστ' οὐκ ἄρρενα.         οὐκ ἄρρεν' ὑμῖν ἐστίν                               οὐδαμῶς γ', ἐπεὶ πῶς γ' ἂν καλέσειας ἐντυχὼν Ἀμεινίᾳ         ὅπως ἄν ὡδί· δεῦρο δεῦρ', Ἀμεινία.         ὁρᾷς γυναῖκα τὴν Ἀμεινίαν καλεῖς.         οὔκουν δικαίως, ἥτις οὐ στρατεύεται ἀτὰρ τί ταῦθ' ἃ πάντες ἴσμεν μανθάνω         οὐδὲν μὰ Δί', ἀλλὰ κατακλινεὶς δευρί                                                τί δρῶ         ἐκφρόντισόν τι τῶν σεαυτοῦ πραγμάτων.         μὴ δῆθ', ἱκετεύω, 'νταῦθά γ', ἀλλ' εἴπερ γε χρή, χαμαί μ' ἔασον αὐτὰ ταῦτ' ἐκφροντίσαι.         οὐκ ἔστι παρὰ ταῦτ' ἄλλα.                                  κακοδαίμων ἐγώ. οἵαν δίκην τοῖς κόρεσι δώσω τήμερον.         φρόντιζε δὴ καὶ διάθρει                                                                 πάντα τρόπον τε σαυτὸν στρόβει πυκνώσας. ταχὺς δ', ὅταν εἰς ἄπορον πέσῃς, ἐπ' ἄλλο πήδα νόημα φρενός· ὕπνος δ' ἀπέστω γλυκύθυμος ὀμμάτων.          ἀτταταῖ ἀτταταῖ.         τί πάσχεις τί κάμνεις         ἀπόλλυμαι δείλαιος. ἐκ τοῦ σκίμποδος δάκνουσί μ' ἐξέρποντες οἱ Κορίνθιοι, καὶ τὰς πλευρὰς δαρδάπτουσιν καὶ τὴν ψυχὴν ἐκπίνουσιν καὶ τοὺς ὄρχεις ἐξέλκουσιν καὶ τὸν πρωκτὸν διορύττουσιν, καί μ' ἀπολοῦσιν.         μή νυν βαρέως ἄλγει λίαν.         καὶ πῶς ὅτε μου φροῦδα τὰ χρήματα, φρούδη χροιά, φρούδη ψυχή, φρούδη δ' ἐμβάς, καὶ πρὸς τούτοις ἔτι τοῖσι κακοῖς φρουρᾶς ᾄδων ὀλίγου φροῦδος γεγένημαι.         οὗτος τί ποιεῖς οὐχὶ φροντίζεις                                          ἐγώ νὴ τὸν Ποσειδῶ.                         καὶ τί δῆτ' ἐφρόντισας         ὑπὸ τῶν κόρεων εἴ μου τι περιλειφθήσεται.         ἀπολεῖ κάκιστ'.                        ἀλλ' ὦ 'γάθ' ἀπόλωλ' ἀρτίως.         οὐ μαλθακιστέ' ἀλλὰ περικαλυπτέα. ἐξευρετέος γὰρ νοῦς ἀποστερητικός κἀπαιόλημ'.                    οἴμοι τίς ἂν δῆτ' ἐπιβάλοι ἐξ ἀρνακίδων γνώμην ἀποστερητρίδα         φέρε νυν ἀθρήσω πρῶτον, ὅτι δρᾷ, τουτονί. οὗτος, καθεύδεις                          μὰ τὸν Ἀπόλλω 'γὼ μὲν οὔ.         ἔχεις τι                  μὰ Δί' οὐ δῆτ' ἔγωγ'.                                        οὐδὲν πάνυ         οὐδέν γε πλὴν ἢ τὸ πέος ἐν τῇ δεξιᾷ.         οὐκ ἐγκαλυψάμενος ταχέως τι φροντιεῖς         περὶ τοῦ σὺ γάρ μοι τοῦτο φράσον, ὦ Σώκρατες.         αὐτὸς ὅτι βούλει πρῶτος ἐξευρὼν λέγε.         ἀκήκοας μυριάκις ἁγὼ βούλομαι, περὶ τῶν τόκων, ὅπως ἂν ἀποδῶ μηδενί.         ἴθι νυν καλύπτου, καὶ σχάσας τὴν φροντίδα λεπτὴν κατὰ μικρὸν περιφρόνει τὰ πράγματα ὀρθῶς διαιρῶν καὶ σκοπῶν.                                  οἴμοι τάλας.         ἔχ' ἀτρέμα· κἂν ἀπορῇς τι τῶν νοημάτων, ἀφεὶς ἄπελθε, κτα τῇ γνώμῃ πάλιν κίνησον αὖθις αὐτὸ καὶ ζυγώθρισον.         ὦ Σωκρατίδιον φίλτατον.                                 τί, ὦ γέρον         ἔχω τόκου γνώμην ἀποστερητικήν.         ἐπίδειξον αὐτήν.                         εἰπὲ δή νυν μοι                                          τὸ τί         γυναῖκα φαρμακίδ' εἰ πριάμενος Θετταλὴν καθέλοιμι νύκτωρ τὴν σελήνην, εἶτα δὴ αὐτὴν καθείρξαιμ' εἰς λοφεῖον στρογγύλον ὥσπερ κάτροπτον, κτα τηροίην ἔχων.         τί δῆτα τοῦτ' ἂν ὠφελήσειέν ς'                                        ὅτι εἰ μηκέτ' ἀνατέλλοι σελήνη μηδαμοῦ, οὐκ ἂν ἀποδοίην τοὺς τόκους.                                     ὁτιὴ τί δή         ὁτιὴ κατὰ μῆνα τἀργύριον δανείζεται.         εὖ γ'. ἀλλ' ἕτερον αὖ σοι προβαλῶ τι δεξιόν. εἴ σοι γράφοιτο πεντετάλαντός τις δίκη, ὅπως ἂν αὐτὴν ἀφανίσειας εἰπέ μοι.         ὅπως ὅπως οὐκ οἶδ'. ἀτὰρ ζητητέον.         μή νυν περὶ σαυτὸν εἶλλε τὴν γνώμην ἀεί, ἀλλ' ἀποχάλα τὴν φροντίδ' εἰς τὸν ἀέρα λινόδετον ὥσπερ μηλολόνθην τοῦ ποδός.         ηὕρηκ' ἀφάνισιν τῆς δίκης σοφωτάτην, ὥστ' αὐτὸν ὁμολογεῖν σέ μοι.                                     ποίαν τινά         ἤδη παρὰ τοῖσι φαρμακοπώλαις τὴν λίθον ταύτην ἑόρακας, τὴν καλήν, τὴν διαφανῆ, ἀφ' ἧς τὸ πῦρ ἅπτουσι                               τὴν ὕαλον λέγεις         ἔγωγε. [Σω.] φέρε, τί δῆτ' ἄν, [Στ.] εἰ ταύτην λαβών, ὁπότε γράφοιτο τὴν δίκην ὁ γραμματεύς, ἀπωτέρω στὰς ὧδε πρὸς τὸν ἥλιον τὰ γράμματ' ἐκτήξαιμι τῆς ἐμῆς δίκης         σοφῶς γε νὴ τὰς Χάριτας.
ἆρ' αἰσθάνει πλεῖστα δι' ἡ-                                                                 μᾶς ἀγάθ' αὐτίχ' ἕξων μόνας θεῶν ὡς ἕτοιμος ὅδ' ἐστὶν ἅπαντα δρᾶν ὅς' ἂν κελεύῃς.
