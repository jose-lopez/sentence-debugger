[Θαυμάζω γὰρ ἔγωγ' ὅπῃ μέμψεταί ποτε τοῦτον τὸν Βακχεῖον ἄνακτα, καὶ δέδοιχ' ὑπὲρ αὐτοῦ.]                   Πάνυ γε μέλη θαυμαστά· δείξει δὴ τάχα. Εἰς ἓν γὰρ αὐτοῦ πάντα τὰ μέλη ξυντεμῶ.                  Καὶ μὴν λογιοῦμαι ταῦτα τῶν ψήφων λαβών.                Φθιῶτ' Ἀχιλλεῦ, τί ποτ' ἀνδροδάικτον ἀκούων ἰὴ κόπον οὐ πελάθεις ἐπ' ἀρωγάν Ἑρμᾶν μὲν πρόγονον τίομεν γένος οἱ περὶ λίμναν. Ἰὴ κόπον οὐ πελάθεις ἐπ' ἀρωγάν                    Δύο σοι κόπω, Αἰσχύλε, τούτω.                Κύδιστ' Ἀχαιῶν, Ἀτρέως πολυκοίρανε μάνθανέ μου παῖ. Ἰὴ κόπον οὐ πελάθεις ἐπ' ἀρωγάν                    Τρίτος, Αἰσχύλε, σοι κόπος οὗτος.                Εὐφαμεῖτε. Μελισσονόμοι δόμον Ἀρτέμιδος πέλας οἴγειν. Ἰὴ κόπον οὐ πελάθεις ἐπ' ἀρωγάν Κύριός εἰμι θροεῖν ὅδιον κράτος αἴσιον ἀνδρῶν. Ἰὴ κόπον οὐ πελάθεις ἐπ' ἀρωγάν                   Ζεῦ βασιλεῦ, τὸ χρῆμα τῶν κόπων ὅσον. Ἐγὼ μὲν οὖν εἰς τὸ βαλανεῖον βούλομαι· ὑπὸ τῶν κόπων γὰρ τὼ νεφρὼ βουβωνιῶ.                  Μή, πρίν γ' ἀκούσῃς χἀτέραν στάσιν μελῶν ἐκ τῶν κιθαρῳδικῶν νόμων εἰργασμένην.                  Ἴθι δὴ πέραινε, καὶ κόπον μὴ προστίθει.                  Ὅπως Ἀχαιῶν δίθρονον κράτος, Ἑλλάδος ἥβας, τοφλαττοθρατ τοφλαττοθρατ, Σφίγγα, δυσαμεριᾶν πρύτανιν κύνα, πέμπει, τοφλαττοθρατ τοφλαττοθρατ, ξὺν δορὶ καὶ χερὶ πράκτορι θούριος ὄρνις, τοφλαττοθρατ τοφλαττοθρατ, κυρεῖν παρασχὼν ἰταμαῖς κυσὶν ἀεροφοίτοις, τοφλαττοθρατ τοφλαττοθρατ, τὸ συγκλινές τ' ἐπ' Αἴαντι, τοφλαττοθρατ τοφλαττοθρατ.                  Τί τὸ <φλαττοθρατ> τοῦτ' ἐστίν Ἐκ Μαραθῶνος ἢ πόθεν συνέλεξας ἱμονιοστρόφου μέλη                  Ἀλλ' οὖν ἐγὼ μὲν εἰς τὸ καλὸν ἐκ τοῦ καλοῦ ἤνεγκον αὔθ', ἵνα μὴ τὸν αὐτὸν Φρυνίχῳ λειμῶνα Μουσῶν ἱερὸν ὀφθείην δρέπων· οὗτος δ' ἀπὸ πάντων μὲν φέρει, πορνῳδιῶν, σκολίων Μελήτου, Καρικῶν αὐλημάτων, θρήνων, χορειῶν. Τάχα δὲ δηλωθήσεται. Ἐνεγκάτω τις τὸ λύριον. Καίτοι τί δεῖ λύρας ἐπὶ τοῦτον Ποῦ 'στιν ἡ τοῖς ὀστράκοις αὕτη κροτοῦσα Δεῦρο, Μοῦς' Εὐριπίδου, πρὸς ἥνπερ ἐπιτήδεια τάδ' ἔστ' ᾄδειν μέλη.                  Αὕτη ποθ' ἡ Μοῦς' οὐκ ἐλεσβίαζεν, οὔ.                 Ἀλκυόνες, αἳ παρ' ἀενάοις θαλάσσης κύμασι στωμύλλετε, τέγγουσαι νοτίοις πτερῶν ῥανίσι χρόα δροσιζόμεναι· αἵ θ' ὑπωρόφιοι κατὰ γωνίας εἰειειειειειλίσσετε δακτύλοις φάλαγγες ἱστότονα πηνίσματα, κερκίδος ἀοιδοῦ μελέτας, ἵν' ὁ φίλαυλος ἔπαλλε δελφὶς πρῴραις κυανεμβόλοις μαντεῖα καὶ σταδίους. Οἰνάνθας γάνος ἀμπέλου, βότρυος ἕλικα παυσίπονον. περίβαλλ', ὦ τέκνον, ὠλένας. Ὁρᾷς τὸν πόδα τοῦτον                                            Ὁρῶ.                      Τί δέ Τοῦτον ὁρᾷς                                           Ὁρῶ.                      Τοιαυτὶ μέντοι σὺ ποιῶν τολμᾷς τἀμὰ μέλη ψέγειν, ἀνὰ τὸ δωδεκαμήχανον Κυρήνης μελοποιῶν Τὰ μὲν μέλη σου ταῦτα· βούλομαι δ' ἔτι τὸν τῶν μονῳδιῶν διεξελθεῖν τρόπον.  Νυκτὸς κελαινοφαὴς ὄρφνα, τίνα μοι δύστανον ὄνειρον πέμπεις ἐξ ἀφανοῦς Ἀίδα προμολῶν, ψυχὰν ἄψυχον ἔχοντα, μελαίνας Νυκτὸς παῖδα, φρικώδη δεινὰν ὄψιν, μελανονεκυείμονα, φόνια φόνια δερκόμενον, μεγάλους ὄνυχας ἔχοντα Ἀλλά μοι, ἀμφίπολοι, λύχνον ἅψατε κάλπισί τ' ἐκ ποταμῶν δρόσον ἄρατε, θέρμετε δ' ὕδωρ, ὡς ἂν θεῖον ὄνειρον ἀποκλύσω. Ἰὼ πόντιε δαῖμον, τοῦτ' ἐκεῖν'· ἰὼ ξύνοικοι, τάδε τέρα θεάσασθε. Τὸν ἀλεκτρυόνα μου ξυναρπάσασα φρούδη Γλύκη. Νύμφαι ὀρεσσίγονοι, ὦ Μανία, ξύλλαβε. Ἐγὼ δ' ἁ τάλαινα προσέχους' ἔτυχον ἐμαυτῆς ἔργοισι, λίνου μεστὸν ἄτρακτον εἰειειλίσσουσα χεροῖν κλωστῆρα ποιοῦς', ὅπως κνεφαῖος εἰς ἀγορὰν φέρους' ἀποδοίμαν. Ὁ δ' ἀνέπτατ' ἀνέπτατ' ἐξ αἰθέρα κουφοτάταις πτερύγων ἀκμαῖς, ἐμοὶ δ' ἄχε' ἄχεα κατέλιπε, δάκρυα δάκρυά τ' ἀπ' ὀμμάτων ἔβαλον ἔβαλον ἁ τλάμων. Ἀλλ', ὦ Κρῆτες, Ἴδας τέκνα, τὰ τόξα τε λαβόντες ἐπαμύνατε, τὰ κῶλά τ' ἀμπάλλετε κυκλούμενοι τὴν οἰκίαν. Ἅμα δὲ Δίκτυννα παῖς, Ἄρτεμις καλά, τὰς κυνίσκας ἔχους' ἐλθέτω διὰ δόμων πανταχῇ. Σὺ δ', ὦ Διός, διπύρους ἀνέχουσα λαμπάδας ὀξυτάτας χεροῖν, Ἑκάτα, παράφηνον εἰς Γλύκης, ὅπως ἂν εἰσελθοῦσα φωράσω.                  Παύσασθον ἤδη τῶν μελῶν.                                           Κἄμοιγ' ἅλις. Ἐπὶ τὸν σταθμὸν γὰρ αὐτὸν ἀγαγεῖν βούλομαι, ὅπερ ἐξελέγξει τὴν πόησιν νῷν μόνον· τὸ γὰρ βάρος νὼ βασανιεῖ τῶν ῥημάτων.                  Ἴτε δεῦρό νυν, εἴπερ γε δεῖ καὶ τοῦτό με, ἀνδρῶν ποητῶν τυροπωλῆσαι τέχνην.                        Ἐπίπονοί γ' οἱ δεξιοί. Τόδε γὰρ ἕτερον αὖ τέρας νεοχμόν, ἀτοπίας πλέων, ὃ τίς ἂν ἐπενόησεν ἄλλος Μὰ τόν, ἐγὼ μὲν οὐκ ἂν εἴ τις ἔλεγέ μοι τῶν ἐπιτυχόντων, ἐπιθόμην, ἀλλ' ᾠόμην ἂν αὐτὸν αὐτὰ ληρεῖν.                  Ἴθι δὴ παρίστασθον παρὰ τὼ πλάστιγγ'.                                                        Ἰδού.                  Καὶ λαβομένω τὸ ῥῆμ' ἑκάτερος εἴπατον, καὶ μὴ μεθῆσθον, πρὶν ἂν ἐγὼ σφῷν κοκκύσω.                       Ἐχόμεθα.                                Τοὔπος νυν λέγετον εἰς τὸν σταθμόν.                  »Εἴθ' ὤφελ' Ἀργοῦς μὴ διαπτάσθαι σκάφος.«                  »Σπερχειὲ ποταμὲ βούνομοί τ' ἐπιστροφαί.«                  Κόκκυ.                         Μεθεῖται.                                   Καὶ πολύ γε κατωτέρω χωρεῖ τὸ τοῦδε.                                 Καὶ τί ποτ' ἐστὶ ταἴτιον                  Ὅ τι εἰσέθηκε ποταμόν, ἐριοπωλικῶς ὑγρὸν ποήσας τοὔπος ὥσπερ τἄρια, σὺ δ' εἰσέθηκας τοὔπος ἐπτερωμένον.                  Ἀλλ' ἕτερον εἰπάτω τι κἀντιστησάτω.                  Λάβεσθε τοίνυν αὖθις.                                        Ἢν ἰδού.                                                 Λέγε.                  »Οὐκ ἔστι Πειθοῦς ἱερὸν ἄλλο πλὴν Λόγος.«                  »Μόνος θεῶν γὰρ Θάνατος οὐ δώρων ἐρᾷ.«                  Μέθετε.                          Μεθεῖται.                                    Καὶ τὸ τοῦδέ γ' αὖ ῥέπει· θάνατον γὰρ εἰσέθηκε, βαρύτατον κακόν.                  Ἐγὼ δὲ πειθώ γ', ἔπος ἄριστ' εἰρημένον.                  Πειθὼ δὲ κοῦφόν ἐστι καὶ νοῦν οὐκ ἔχον. Ἀλλ' ἕτερον αὖ ζήτει τι τῶν βαρυστάθμων, ὅ τι σοι καθέλξει, καρτερόν τι καὶ μέγα.                  Φέρε ποῦ τοιοῦτον δῆτα μοὐστί ποῦ                                                      Φράσω· »Βέβληκ' Ἀχιλλεὺς δύο κύβω καὶ τέτταρα.« Λέγοιτ' ἄν, ὡς αὕτη 'στὶ λοιπὴ σφῷν στάσις.                  »Σιδηροβριθές τ' ἔλαβε δεξιᾷ ξύλον.«                  »Ἐφ' ἅρματος γὰρ ἅρμα καὶ νεκρῷ νεκρός.«                  Ἐξηπάτηκεν αὖ σε καὶ νῦν.                                            Τῷ τρόπῳ                  Δύ' ἅρματ' εἰσέθηκε καὶ νεκρὼ δύο, οὓς οὐκ ἂν ἄραιντ' οὐδ' ἑκατὸν Αἰγύπτιοι.                  Καὶ μηκέτ' ἔμοιγε κατ' ἔπος, ἀλλ' εἰς τὸν σταθμὸν αὐτός, τὰ παιδί', ἡ γυνή, Κηφισοφῶν, ἐμβὰς καθήσθω, ξυλλαβὼν τὰ βιβλία· ἐγὼ δὲ δύ' ἔπη τῶν ἐμῶν ἐρῶ μόνον                  Ἅνδρες φίλοι, κἀγὼ μὲν αὐτοὺς οὐ κρινῶ. Οὐ γὰρ δι' ἔχθρας οὐδετέρῳ γενήσομαι· τὸν μὲν γὰρ ἡγοῦμαι σοφόν, τῷ δ' ἥδομαι.  Οὐδὲν ἄρα πράξεις ὧνπερ ἦλθες οὕνεκα                  Ἐὰν δὲ κρίνω τὸν ἕτερον                                           Λαβὼν ἄπει ὁπότερον ἂν κρίνῃς, ἵν' ἔλθῃς μὴ μάτην.                  Εὐδαιμονοίης. Φέρε, πύθεσθέ μου ταδί. Ἐγὼ κατῆλθον ἐπὶ ποητήν.                                           Τοῦ χάριν                  Ἵν' ἡ πόλις σωθεῖσα τοὺς χοροὺς ἄγῃ. Ὁπότερος οὖν ἂν τῇ πόλει παραινέσειν μέλλῃ τι χρηστόν, τοῦτον ἄξειν μοι δοκῶ. Πρῶτον μὲν οὖν περὶ Ἀλκιβιάδου τίν' ἔχετον γνώμην ἑκάτερος Ἡ πόλις γὰρ δυστοκεῖ.                  Ἔχει δὲ περὶ αὐτοῦ τίνα γνώμην                                                  Τίνα Ποθεῖ μέν, ἐχθαίρει δέ, βούλεται δ' ἔχειν. Ἀλλ' ὅ τι νοεῖτον εἴπατον τούτου πέρι.                  Μισῶ πολίτην, ὅστις ὠφελεῖν πάτραν βραδὺς φανεῖται, μεγάλα δὲ βλάπτειν ταχύς, καὶ πόριμον αὑτῷ, τῇ πόλει δ' ἀμήχανον.                  Εὖ γ', ὦ Πόσειδον. Σὺ δὲ τίνα γνώμην ἔχεις                  [Οὐ χρὴ λέοντος σκύμνον ἐν πόλει τρέφειν.] Μάλιστα μὲν λέοντα μὴ 'ν πόλει τρέφειν· ἢν δ' ἐκτραφῇ τις, τοῖς τρόποις ὑπηρετεῖν.
Καὶ πολλὰ μὲν γέλοιά μ' εἰ-                                                                              πεῖν, πολλὰ δὲ σπουδαῖα, καὶ τῆς σῆς ἑορτῆς ἀξίως παίσαντα καὶ σκώψαντα νικήσαντα ταινιοῦσθαι.
