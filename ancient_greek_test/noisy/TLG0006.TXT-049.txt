οὗτος φυτεύει Πέλοπα, τοῦ δ' Ἀτρεὺς ἔφυ, ὧι στέμματα ξήνας' ἐπέκλωσεν θεὰ Ἔρις Θυέστηι πόλεμον ὄντι συγγόνωι θέσθαι· τί τἄρρητ' ἀναμετρήσασθαί με δεῖ [ἔδαισε δ' οὖν νιν τέκν' ἀποκτείνας Ἀτρεύς.] Ἀτρέως δέ  ὁ κλεινός, εἰ δὴ κλεινός, Ἀγαμέμνων ἔφυ Μενέλεώς τε Κρήσσης μητρὸς Ἀερόπης ἄπο.
Φοίβου δ' ἀδικίαν μὲν τί δεῖ κατηγορεῖν πείθει δ' Ὀρέστην μητέρ' ἥ σφ' ἐγείνατο κτεῖναι, πρὸς οὐχ ἅπαντας εὔκλειαν φέρον· ὅμως δ' ἀπέκτειν' οὐκ ἀπειθήσας θεῶι, κἀγὼ μετέσχον οἷα δὴ γυνὴ φόνου [Πυλάδης θ', ὃς ἡμῖν συγκατείργασται τάδε].
ἔδοξε δ' Ἄργει τῶιδε μήθ' ἡμᾶς στέγαις, μὴ πυρὶ δέχεσθαι, μηδὲ προσφωνεῖν τινα μητροκτονοῦντας· κυρία δ' ἥδ' ἡμέρα ἐν ἧι διοίσει ψῆφον Ἀργείων πόλις, εἰ χρὴ θανεῖν νὼ λευσίμωι πετρώματι [ἢ φάσγανον θήξαντ' ἐπ' αὐχένος βαλεῖν].
[ὦ παῖ Κλυταιμήστρας τε κἀγαμέμνονος] παρθένε μακρὸν δὴ μῆκος Ἠλέκτρα χρόνου, πῶς, ὦ τάλαινα, σύ τε κασίγνητός τε σός [τλήμων Ὀρέστης μητρὸς ὅδε φονεὺς ἔφυ] προσφθέγμασιν γὰρ οὐ μιαίνομαι σέθεν, ἐς Φοῖβον ἀναφέρουσα τὴν ἁμαρτίαν.
Ἑλένη, τί σοι λέγοιμ' ἂν ἅ γε παροῦς' ὁρᾶις [ἐν συμφοραῖσι τὸν Ἀγαμέμνονος γόνον] ἐγὼ μὲν ἄυπνος πάρεδρος ἀθλίωι νεκρῶι  θάσσω· τὰ τούτου δ' οὐκ ὀνειδίζω κακά. σὺ δ' ἡ μακαρία μακάριός θ' ὁ σὸς πόσις ἥκετον ἐφ' ἡμᾶς ἀθλίως πεπραγότας.  πόσον χρόνον δὲ δεμνίοις πέπτωχ' ὅδε  ἐξ οὗπερ αἷμα γενέθλιον κατήνυσεν.  ὦ μέλεος, ἡ τεκοῦσά θ' ὡς διώλετο.  οὕτως ἔχει τάδ' ὥστ' ἀπείρηκεν κακοῖς.  πρὸς θεῶν, πίθοι' ἂν δῆτά μοί τι, παρθένε  ὅς' ἄσχολός γε συγγόνου προσεδρίαι.  βούληι τάφον μοι πρὸς κασιγνήτης μολεῖν ...  μητρὸς κελεύεις τῆς ἐμῆς τίνος χάριν  κόμης ἀπαρχὰς καὶ χοὰς φέρους' ἐμάς  σοὶ δ' οὐχὶ θεμιτὸν πρὸς φίλων στείχειν τάφον  δεῖξαι γὰρ Ἀργείοισι σῶμ' αἰσχύνομαι.  ὀψέ γε φρονεῖς εὖ, τότε λιποῦς' αἰσχρῶς δόμους.  ὀρθῶς ἔλεξας, οὐ φίλως δέ μοι λέγεις.  αἰδὼς δὲ δὴ τίς ς' ἐς Μυκηναίους ἔχει  δέδοικα πατέρας τῶν ὑπ' Ἰλίωι νεκρῶν.  δεινὸν γὰρ Ἄργει γ' ἀναβοᾶι διὰ στόμα.  σύ νυν χάριν μοι τὸν φόβον λύσασα δός.  οὐκ ἂν δυναίμην μητρὸς ἐσβλέψαι τάφον.  αἰσχρόν γε μέντοι προσπόλους φέρειν τάδε.  τί δ' οὐχὶ θυγατρὸς Ἑρμιόνης πέμπεις δέμας  ἐς ὄχλον ἕρπειν παρθένοισιν οὐ καλόν.  καὶ μὴν τίνοι γ' ἂν τῆι τεθνηκυίαι τροφάς.  [ὀρθῶς ἔλεξας, πείθομαί τέ σοι, κόρη·] ναί, πέμψομέν γε θυγατέρ'· εὖ γάρ τοι λέγεις.
ὦ φύσις, ἐν ἀνθρώποισιν ὡς μέγ' εἶ κακόν [σωτήριόν τε τοῖς καλῶς κεκτημένοις].
ὦ φίλταται γυναῖκες, ἡσύχωι ποδὶ χωρεῖτε, μὴ ψοφεῖτε, μηδ' ἔστω κτύπος· φιλία γὰρ ἡ σὴ πρευμενὴς μὲν ἀλλ' ὅμως [τόνδ' ἐξεγεῖραι συμφορὰ γενήσεται].
σῖγα σῖγα, λεπτὸν ἴχνος ἀρβύλας τίθει, μὴ κτύπει [μηδ' ἔστω κτύπος].
πῶς ἔχει λόγου μετάδος, ὦ φίλα· τίνα τύχαν εἴπω [τίνα δὲ συμφοράν]  ἔτι μὲν ἐμπνέει, βραχὺ δ' ἀνασθμαίνει.
Ἀγαμέμνονος μὲν γὰρ τύχας ἠπιστάμην [καὶ θάνατον οἵωι πρὸς δάμαρτος ὤλετο], Μαλέαι προσίσχων πρῶιραν· ἐκ δὲ κυμάτων ὁ ναυτίλοισι μάντις ἐξήγγειλέ μοι Νηρέως προφήτης Γλαῦκος, ἀψευδὴς θεός, ὅς μοι τόδ' εἶπεν ἐμφανῶς κατασταθείς· Μενέλαε, κεῖται σὸς κασίγνητος θανών, λουτροῖσιν ἀλόχου περιπεσὼν πανυστάτοις.
ἐπεὶ δὲ Ναυπλίας ψαύω χθονός [ἤδη δάμαρτος ἐνθάδ' ἐξορμωμένης], δοκῶν Ὀρέστην παῖδα τὸν Ἀγαμέμνονος φίλαισι χερσὶ περιβαλεῖν καὶ μητέρα, ὡς εὐτυχοῦντας, ἔκλυον ἁλιτύπων τινὸς τῆς Τυνδαρείας παιδὸς ἀνόσιον φόνον. καὶ νῦν ὅπου 'στὶν εἴπατ', ὦ νεάνιδες, Ἀγαμέμνονος παῖς, ὃς τὰ δείν' ἔτλη κακά. βρέφος γὰρ ἦν τότ' ἐν Κλυταιμήστρας χεροῖν ὅτ' ἐξέλειπον μέλαθρον ἐς Τροίαν ἰών, ὥστ' οὐκ ἂν αὐτὸν γνωρίσαιμ' ἂν εἰσιδών.  ὅδ' εἴμ' Ὀρέστης, Μενέλεως, ὃν ἱστορεῖς. ἑκὼν ἐγώ σοι τἀμὰ μηνύσω κακά· τῶν σῶν δὲ γονάτων πρωτόλεια θιγγάνω ἱκέτης, ἀφύλλους στόματος ἐξάπτων λιτάς· σῶσόν μ' ἀφῖξαι δ' αὐτὸν ἐς καιρόν κακῶν.  ὦ θεοί, τί λεύσσω τίνα δέδορκα νερτέρων  εὖ γ' εἶπας· οὐ γὰρ ζῶ κακοῖς, φάος δ' ὁρῶ.  ὡς ἠγρίωσαι πλόκαμον αὐχμηρόν, τάλας.  οὐχ ἡ πρόσοψίς μ' ἀλλὰ τἄργ' ἀικίζεται.  δεινὸν δὲ λεύσσεις ὀμμάτων ξηραῖς κόραις.  τὸ σῶμα φροῦδον, τὸ δ' ὄνομ' οὐ λέλοιπέ με.  ὦ παρὰ λόγον μοι σὴ φανεῖς' ἀμορφία.  ὅδ' εἰμί, μητρὸς τῆς ταλαιπώρου φονεύς.  ἤκουσα· φείδου δ', ὀλιγάκις λέγων κακά.  φειδόμεθ'· ὁ δαίμων δ' ἐς ἐμὲ πλούσιος κακῶν.  τί χρῆμα πάσχεις τίς ς' ἀπόλλυσιν νόσος  ἡ σύνεσις, ὅτι σύνοιδα δείν' εἰργασμένος.  πῶς φήις σοφόν τοι τὸ σαφές, οὐ τὸ μὴ σαφές.  λύπη μάλιστά γ' ἡ διαφθείρουσά με ...  δεινὴ γὰρ ἡ θεός, ἀλλ' ὅμως ἰάσιμος.  μανίαι τε, μητρὸς αἵματος τιμωρίαν.  ἤρξω δὲ λύσσης πότε τίς ἡμέρα τότ' ἦν  ἐν ἧι τάλαιναν μητέρ' ἐξώγκουν τάφωι.  πότερα κατ' οἴκους ἢ προσεδρεύων πυρᾶι  ἐκτός, φυλάσσων ὀστέων ἀναίρεσιν.  παρῆν τις ἄλλος, ὃς σὸν ὤρθευεν δέμας  Πυλάδης γ', ὁ συνδρῶν αἷμα καὶ μητρὸς φόνον.  φαντασμάτων δὲ τάδε νοσεῖς ποίων ὕπο  ἔδοξ' ἰδεῖν τρεῖς νυκτὶ προσφερεῖς κόρας.  οἶδ' ἃς ἔλεξας, ὀνομάσαι δ' οὐ βούλομαι.  σεμναὶ γάρ· εὐπαίδευτα δ' ἀπετράπου λέγειν.  αὑταί σε βακχεύουσι συγγενῆ φόνον.  οἴμοι διωγμῶν οἷς ἐλαύνομαι τάλας.  οὐ δεινὰ πάσχειν δεινὰ τοὺς εἰργασμένους.  ἀλλ' ἔστιν ἡμῖν ἀναφορὰ τῆς ξυμφορᾶς ...  μὴ θάνατον εἴπηις· τοῦτο μὲν γὰρ οὐ σοφόν.  Φοῖβος, κελεύσας μητρὸς ἐκπρᾶξαι φόνον.  ἀμαθέστερός γ' ὢν τοῦ καλοῦ καὶ τῆς δίκης.  δουλεύομεν θεοῖς, ὅτι ποτ' εἰσὶν οἱ θεοί.  κἆιτ' οὐκ ἀμύνει Λοξίας τοῖς σοῖς κακοῖς  μέλλει· τὸ θεῖον δ' ἐστὶ τοιοῦτον φύσει.  πόσον χρόνον δὲ μητρὸς οἴχονται πνοαί  ἕκτον τόδ' ἦμαρ· ἔτι πυρὰ θερμὴ τάφου.  ὡς ταχὺ μετῆλθόν ς' αἷμα μητέρος θεαί.  †οὐ σοφός, ἀληθὴς δ' ἐς φίλους ἔφυς κακός.†  πατρὸς δὲ δή τί ς' ὠφελεῖ τιμωρία  οὔπω· τὸ μέλλον δ' ἴσον ἀπραξίαι λέγω.  τὰ πρὸς πόλιν δὲ πῶς ἔχεις δράσας τάδε  μισούμεθ' οὕτως ὥστε μὴ προσεννέπειν.  οὐδ' ἥγνισαι σὸν αἷμα κατὰ νόμον χεροῖν  ἐκκλήιομαι γὰρ δωμάτων ὅποι μόλω.  τίνες πολιτῶν ἐξαμιλλῶνταί σε γῆς  Οἴαξ, τὸ Τροίας μῖσος ἀναφέρων πατρί.  συνῆκα· Παλαμήδους σε τιμωρεῖ φόνου.  οὖ γ' οὐ μετῆν μοι· διὰ τριῶν δ' ἀπόλλυμαι.  τίς δ' ἄλλος ἦ που †τῶν ἀπ'† Αἰγίσθου φίλων  οὗτοί μ' ὑβρίζους'· ὧν πόλις τὰ νῦν κλύει.  Ἀγαμέμνονος δὲ σκῆπτρ' ἐᾶι ς' ἔχειν πόλις  πῶς, οἵτινες ζῆν οὐκ ἐῶς' ἡμᾶς ἔτι  τί δρῶντες ἦ καὶ σαφὲς ἔχεις εἰπεῖν τί μοι  ψῆφος καθ' ἡμῶν οἴσεται τῆιδ' ἡμέραι. [ φεύγειν πόλιν τήνδ' ἢ θανεῖν ἢ μὴ θανεῖν  θανεῖν ὑπ' ἀστῶν λευσίμωι πετρώματι.]  κἆιτ' οὐχὶ φεύγεις γῆς ὑπερβάλλων ὅρους  κύκλωι γὰρ εἱλισσόμεθα παγχάλκοις ὅπλοις.
ἔα· [τὸ μέλλον ὡς κακὸν τὸ μὴ εἰδέναι.] ὁ μητροφόντης ὅδε πρὸ δωμάτων δράκων στίλβει νοσώδεις ἀστραπάς, στύγημ' ἐμόν.
τί μαρτύρων ἄλλων ἀκούειν δεῖ μ', ἅ γ' εἰσορᾶν πάρα ὡς οὖν ἂν εἰδῆις, Μενέλεως, τοῖσιν θεοῖς μὴ πρᾶσς' ἐναντί', ὠφελεῖν τοῦτον θέλων, ἔα δ' ὑπ' ἀστῶν καταφονευθῆναι πέτροις [ἢ μὴ 'πίβαινε Σπαρτιάτιδος χθονός].
ὦ γέρον, ἐγώ τοι πρὸς σὲ δειμαίνω λέγειν [ὅπου σε μέλλω σήν τε λυπήσειν φρένα]· ἀπελθέτω δὲ τοῖς λόγοισιν ἐκποδὼν τὸ γῆρας ἡμῖν τὸ σόν, ὅ μ' ἐκπλήσσει λόγου, καὶ καθ' ὁδὸν εἶμι· νῦν δὲ σὴν ταρβῶ τρίχα.
[ἄνευ δὲ πατρὸς τέκνον οὐκ εἴη ποτ' ἄν. ἐλογισάμην οὖν τῶι γένους ἀρχηγέτηι μᾶλλόν μ' ἀμῦναι τῆς ὑποστάσης τροφάς.] ἐγὼ δ' ἀνόσιός εἰμι μητέρα κτανών, ὅσιος δέ γ' ἕτερον ὄνομα, τιμωρῶν πατρί.
ἡ σὴ δὲ θυγάτηρ μητέρ' αἰδοῦμαι λέγειν ἰδίοισιν ὑμεναίοισι κοὐχὶ σώφροσιν ἐς ἀνδρὸς ἤιει λέκτρ'· ἐμαυτόν, ἢν λέγω κακῶς ἐκείνην, ἐξερῶ, λέξω δ' ὅμως· [Αἴγισθος ἦν ὁ κρυπτὸς ἐν δόμοις πόσις·] τοῦτον κατέκτειν', ἐπὶ δ' ἔθυσα μητέρα, ἀνόσια μὲν δρῶν, ἀλλὰ τιμωρῶν πατρί. ἐφ' οἷς δ' ἀπειλεῖς ὡς πετρωθῆναί με χρή, ἄκουσον ὡς ἅπασαν Ἑλλάδ' ὠφελῶ. εἰ γὰρ γυναῖκες ἐς τόδ' ἥξουσιν θράσους, ἄνδρας φονεύειν, καταφυγὰς ποιούμεναι ἐς τέκνα, μαστοῖς τὸν ἔλεον θηρώμεναι, παρ' οὐδὲν αὐταῖς ἦν ἂν ὀλλύναι πόσεις, ἐπίκλημ' ἐχούσαις ὅτι τύχοι. δράσας δ' ἐγὼ δείν', ὡς σὺ κομπεῖς, τόνδ' ἔπαυσα τὸν νόμον. μισῶν δὲ μητέρ' ἐνδίκως ἀπώλεσα, ἥτις μεθ' ὅπλων ἄνδρ' ἀπόντ' ἐκ δωμάτων πάσης ὑπὲρ γῆς Ἑλλάδος στρατηλάτην προύδωκε κοὐκ ἔσως' ἀκήρατον λέχος· ἐπεὶ δ' ἁμαρτοῦς' ἤισθετ', οὐχ αὑτῆι δίκην ἐπέθηκεν, ἀλλ', ὡς μὴ δίκην δοίη πόσει, ἐζημίωσε πατέρα κἀπέκτειν' ἐμόν. σύ τοι φυτεύσας θυγατέρ', ὦ γέρον, κακὴν ἀπώλεσάς με· διὰ τὸ κείνης γὰρ θράσος πατρὸς στερηθεὶς ἐγενόμην μητροκτόνος. πρὸς θεῶνἐν οὐ καλῶι μὲν ἐμνήσθην θεῶν, φόνου δικαστῶν· εἰ δὲ δὴ τὰ μητέρος σιγῶν ἐπήινουν, τί μ' ἂν ἔδρας' ὁ κατθανών οὐκ ἄν με μισῶν ἀνεχόρευ' Ἐρινύσιν ἢ μητρὶ μὲν πάρεισι σύμμαχοι θεαί, τῶι δ' οὐ πάρεισι, μᾶλλον ἠδικημένωι [ὁρᾶις Ὀδυσσέως ἄλοχον οὐ κατέκτανεν Τηλέμαχος· οὐ γὰρ ἐπεγάμει πόσει πόσιν, μένει δ' ἐν οἴκοις ὑγιὲς εὐνατήριον.] ὁρᾶις Ἀπόλλων', ὃς μεσομφάλους ἕδρας ναίων βροτοῖσι στόμα νέμει σαφέστατον [ὧι πειθόμεσθα πάνθ' ὅς' ἂν κεῖνος λέγηι.] τούτωι πιθόμενος τὴν τεκοῦσαν ἔκτανον.
[γάμοι δ' ὅσοις μὲν εὖ καθεστᾶσιν βροτῶν, μακάριος αἰών· οἷς δὲ μὴ πίπτουσιν εὖ, τά τ' ἔνδον εἰσὶ τά τε θύραζε δυστυχεῖς.]  ἀεὶ γυναῖκες ἐμποδὼν ταῖς συμφοραῖς ἔφυσαν ἀνδρῶν πρὸς τὸ δυσχερέστερον.
Μενέλαε, σοὶ δὲ τάδε λέγω δράσω τε πρός· εἰ τοὐμὸν ἔχθος ἐναριθμῆι κῆδός τ' ἐμόν, μὴ τῶιδ' ἀμύνειν φόνον, ἐναντίον θεοῖς, [ἔα δ' ὑπ' ἀστῶν καταφονευθῆναι πέτροις,] ἢ μὴ 'πίβαινε Σπαρτιάτιδος χθονός.
[οὐ χρήματ' εἶπον, χρήματ', ἢν ψυχὴν ἐμὴν σώσηις, ἅπερ μοι φίλτατ' ἐστὶ τῶν ἐμῶν.] ἀδικῶ· λαβεῖν χρή μ' ἀντὶ τοῦδε τοῦ κακοῦ ἄδικόν τι παρὰ σοῦ· καὶ γὰρ Ἀγαμέμνων πατὴρ ἀδίκως ἀθροίσας Ἑλλάδ' ἦλθ' ὑπ' Ἴλιον, οὐκ ἐξαμαρτὼν αὐτὸς ἀλλ' ἁμαρτίαν τῆς σῆς γυναικὸς ἀδικίαν τ' ἰώμενος· ἀπέδοτο δ', ὡς χρὴ τοῖς φίλοισι τοὺς φίλους, τὸ σῶμ' ἀληθῶς, σοὶ παρ' ἀσπίδ' ἐκπονῶν, ὅπως σὺ τὴν σὴν ἀπολάβοις ξυνάορον.
ψυχὴν δ' ἐμὴν δὸς τῶι ταλαιπώρωι πατρί [κἀμῆς ἀδελφῆς, παρθένου μακρὸν χρόνον]· θανὼν γὰρ οἶκον ὀρφανὸν λείψω πατρός. ἐρεῖς· Ἀδύνατον. αὐτὸ τοῦτο· τοὺς φίλους ἐν τοῖς κακοῖς χρὴ τοῖς φίλοισιν ὠφελεῖν· ὅταν δ' ὁ δαίμων εὖ διδῶι, τί δεῖ φίλων ἀρκεῖ γὰρ αὐτὸς ὁ θεὸς ὠφελεῖν θέλων. φιλεῖν δάμαρτα πᾶσιν Ἕλλησιν δοκεῖς· κοὐχ ὑποτρέχων σε τοῦτο θωπείαι λέγω· ταύτης ἱκνοῦμαί ς'ὦ μέλεος ἐγώ, κακὸν ἐς οἷον ἥκω. τί δέ ταλαιπωρεῖν με δεῖ· ὑπὲρ γὰρ οἴκου παντὸς ἱκετεύω τάδε. ὦ πατρὸς ὅμαιμε θεῖε, τὸν κατὰ χθονὸς θανόντ' ἀκούειν τάδε δόκει, ποτωμένην ψυχὴν ὑπὲρ σοῦ, καὶ λέγειν ἁγὼ λέγω. [ταῦτ' εἴς τε δάκρυα καὶ γόους καὶ συμφορὰς] εἴρηκα κἀπήιτηκα, τὴν σωτηρίαν θηρῶν, ὃ πάντες κοὐκ ἐγὼ ζητῶ μόνος.
[σμικροῖσι †μὲν γὰρ τὰ† μεγάλα πῶς ἕλοι τις ἂν πόνοισιν ἀμαθὲς καὶ τὸ βούλεσθαι τάδε.] ὅταν γὰρ ἡβᾶι δῆμος εἰς ὀργὴν πεσών, ὅμοιον ὥστε πῦρ κατασβέσαι λάβρον· εἰ δ' ἡσύχως τις αὑτὸν ἐντείνοντι μὲν χαλῶν ὑπείκοι καιρὸν εὐλαβούμενος, ἴσως ἂν ἐκπνεύσειεν· ἢν δ' ἀνῆι πνοάς, τύχοις ἂν αὐτοῦ ῥαιδίως ὅσον θέλεις.
[ἔνεστι δ' οἶκτος, ἔνι δὲ καὶ θυμὸς μέγας, καραδοκοῦντι κτῆμα τιμιώτατον.] ἐλθὼν δ' ἐγώ σοι Τυνδάρεων πειράσομαι πόλιν τε πεῖσαι τῶι λίαν χρῆσθαι καλῶς.
[καὶ ναῦς γὰρ ἐνταθεῖσα πρὸς βίαν ποδὶ ἔβαψεν, ἔστη δ' αὖθις ἢν χαλᾶι πόδα.] μισεῖ γὰρ ὁ θεὸς τὰς ἄγαν προθυμίας, μισοῦσι δ' ἀστοί· δεῖ δέ μ'  σώιζειν σε σοφίαι, μὴ βίαι τῶν κρεισσόνων.
[οὐ γάρ ποτ' Ἄργους γαῖαν εἰς τὸ μαλθακὸν προσηγόμεσθα· νῦν δ' ἀναγκαίως ἔχει δούλοισιν εἶναι τοῖς σοφοῖσι τῆς τύχης.]  ὦ πλὴν γυναικὸς οὕνεκα στρατηλατεῖν τἄλλ' οὐδέν, ὦ κάκιστε, τιμωρεῖν φίλοις, φεύγεις ἀποστραφείς με, τὰ δ' Ἀγαμέμνονος φροῦδ' ἄφιλος ἦσθ' ἄρ', ὦ πάτερ, πράσσων κακῶς.
θᾶσσον ἤ μ' ἐχρῆν προβαίνων ἱκόμην δι' ἄστεως, σύλλογον πόλεως ἀκούσας ὄντ', ἰδὼν δ' αὐτὸς σαφῶς [ἐπὶ σὲ σύγγονόν τε τὴν σήν, ὡς κτενοῦντας αὐτίκα]. τί τάδε πῶς ἔχεις τί πράσσεις, φίλταθ' ἡλίκων ἐμοὶ καὶ φίλων καὶ συγγενείας πάντα γὰρ τάδ' εἶ σύ μοι.  οἰχόμεσθ', ὡς ἐν βραχεῖ σοι τἀμὰ δηλώσω κακά.  συγκατασκάπτοις ἂν ἡμᾶς· κοινὰ γὰρ τὰ τῶν φίλων.  Μενέλεως κάκιστος ἐς ἐμὲ καὶ κασιγνήτην ἐμήν ...  εἰκότως, κακῆς γυναικὸς ἄνδρα γίγνεσθαι κακόν.  ὥσπερ οὐκ ἐλθὼν ἔμοιγε ταὐτὸν ἀπέδωκεν μολών.  ἦ γάρ ἐστιν ὡς ἀληθῶς τήνδ' ἀφιγμένος χθόνα  χρόνιος· ἀλλ' ὅμως τάχιστα κακὸς ἐφωράθη φίλοις.  καὶ δάμαρτα τὴν κακίστην ναυστολῶν ἐλήλυθεν  οὐκ ἐκεῖνος ἀλλ' ἐκείνη κεῖνον ἐνθάδ' ἤγαγεν.  ποῦ 'στὶν ἣ πλείστους Ἀχαιῶν ὤλεσεν γυνὴ μία  ἐν δόμοις ἐμοῖσιν, εἰ δὴ τούσδ' ἐμοὺς καλεῖν χρεών.  σὺ δὲ τίνας λόγους ἔλεξας σοῦ κασιγνήτωι πατρός  μή μ' ἰδεῖν θανόνθ' ὑπ' ἀστῶν καὶ κασιγνήτην ἐμήν.  πρὸς θεῶν, τί πρὸς τάδ' εἶπε τόδε γὰρ εἰδέναι θέλω.  ηὐλαβεῖθ', ὃ τοῖς φίλοισι δρῶσιν οἱ κακοὶ φίλοι.  σκῆψιν ἐς ποίαν προβαίνων τοῦτο πάντ' ἔχω μαθών.  οὖτος ἦλθ', ὁ τὰς ἀρίστας θυγατέρας σπείρας πατήρ.  Τυνδάρεων λέγεις· ἴσως σοι θυγατέρος θυμούμενος.  αἰσθάνηι· τὸ τοῦδε κῆδος μᾶλλον εἵλετ' ἢ πατρός.  κοὐκ ἐτόλμησεν πόνων σῶν ἀντιλάζυσθαι παρών  οὐ γὰρ αἰχμητὴς πέφυκεν, ἐν γυναιξὶ δ' ἄλκιμος.  ἐν κακοῖς ἄρ' εἶ μεγίστοις· καί ς' ἀναγκαῖον θανεῖν  ψῆφον ἀμφ' ἡμῶν πολίτας ἐπὶ φόνωι θέσθαι χρεών.  ἣ κρινεῖ τί χρῆμα λέξον· διὰ φόβου γὰρ ἔρχομαι.  ἢ θανεῖν ἢ ζῆν· ὁ μῦθος οὐ μακρὸς μακρῶν πέρι.  φεῦγέ νυν λιπὼν μέλαθρα σὺν κασιγνήτηι σέθεν.  οὐχ ὁρᾶις φυλασσόμεσθα φρουρίοισι πανταχῆι.  εἶδον ἄστεως ἀγυιὰς τεύχεσιν πεφαργμένας.  ὡσπερεὶ πόλις πρὸς ἐχθρῶν σῶμα πυργηρούμεθα.  κἀμὲ νῦν ὅρα τί πάσχω· καὶ γὰρ αὐτὸς οἴχομαι.  πρὸς τίνος τοῦτ' ἂν προσείη τοῖς ἐμοῖς κακοῖς κακόν.  Στρόφιος ἤλασέν μ' ἀπ' οἴκων φυγάδα θυμωθεὶς πατήρ.  ἴδιον ἢ κοινὸν πολίταις ἐπιφέρων ἔγκλημά τι  ὅτι συνηράμην φόνον σοι μητρός, ἀνόσιον λέγων.  ὦ τάλας, ἔοικε καὶ σὲ τἀμὰ λυπήσειν κακά.  οὐχὶ Μενέλεω τρόποισι χρώμεθ'· οἰστέον τάδε.  οὐ φοβῆι μή ς' Ἄργος ὥσπερ κἄμ' ἀποκτεῖναι θέληι  οὐ προσήκομεν κολάζειν τοῖσδε, Φωκέων δὲ γῆι.  δεινὸν οἱ πολλοί, κακούργους ὅταν ἔχωσι προστάτας.  ἀλλ' ὅταν χρηστοὺς λάβωσι, χρηστὰ βουλεύους' ἀεί.  εἶἑν· ἐς κοινὸν λέγειν χρή.  τίνος ἀναγκαίου πέρι  εἰ λέγοιμ' ἀστοῖσιν ἐλθών ...  ὡς ἔδρασας ἔνδικα  πατρὶ τιμωρῶν ἐμαυτοῦ  μὴ λάβωσί ς' ἄσμενοι.  ἀλλ' ὑποπτήξας σιωπῆι κατθάνω  δειλὸν τόδε.  πῶς ἂν οὖν δρώιην  ἔχεις τιν', ἢν μένηις, σωτηρίαν  οὐκ ἔχω.  μολόντι δ' ἐλπίς ἐστι σωθῆναι κακῶν  εἰ τύχοι, γένοιτ' ἄν.  οὔκουν τοῦτο κρεῖσσον ἢ μένειν  ἀλλὰ δῆτ' ἔλθω  θανὼν γοῦν ὧδε κάλλιον θανῆι.  εὖ λέγεις· φεύγω τὸ δειλὸν τῆιδε.  μᾶλλον ἢ μένων.  καὶ τὸ πρᾶγμά γ' ἔνδικόν μοι.  τοῦ δοκεῖν ἔχου μόνον.  καί τις ἄν γέ μ' οἰκτίσειε ...  μέγα γὰρ ηὑγένειά σου.  θάνατον ἀσχάλλων πατρῶιον.  πάντα ταῦτ' ἐν ὄμμασιν.  ἰτέον, ὡς ἄνανδρον ἀκλεῶς κατθανεῖν.  αἰνῶ τάδε.  ἦ λέγωμεν οὖν ἀδελφῆι ταῦτ' ἐμῆι  μὴ πρὸς θεῶν.  δάκρυα γοῦν γένοιτ' ἄν.  οὔκουν οὗτος οἰωνὸς μέγας  δηλαδὴ σιγᾶν ἄμεινον.  τῶι χρόνωι γε κερδανεῖς.  κεῖνό μοι μόνον πρόσαντες ...  τί τόδε καινὸν αὖ λέγεις  μὴ θεαί μ' οἴστρωι κατάσχως'.  ἀλλὰ κηδεύσω ς' ἐγώ.  δυσχερὲς ψαύειν νοσοῦντος ἀνδρός.  οὐκ ἔμοιγε σοῦ.  εὐλαβοῦ λύσσης μετασχεῖν τῆς ἐμῆς.  τὸ δ' οὖν ἴτω.  οὐκ ἄρ' ὀκνήσεις  ὄκνος γὰρ τοῖς φίλοις κακὸν μέγα.  ἕρπε νυν οἴαξ ποδός μοι ...  φίλα γ' ἔχων κηδεύματα.  καί με πρὸς τύμβον πόρευσον πατρός.  ὡς τί δὴ τόδε  ὥς νιν ἱκετεύσω με σῶσαι.  τό γε δίκαιον ὧδ' ἔχει.  μητέρος δὲ μὴ 'σίδοιμι μνῆμα.  πολεμία γὰρ ἦν. ἀλλ' ἔπειγ', ὡς μή σε πρόσθε ψῆφος Ἀργείων ἕληι, περιβαλὼν πλευροῖς ἐμοῖσι πλευρὰ νωχελῆ νόσωι· ὡς ἐγὼ δι' ἄστεώς σε, σμικρὰ φροντίζων ὄχλου, οὐδὲν αἰσχυνθεὶς ὀχήσω. ποῦ γὰρ ὢν δείξω φίλος, εἴ †σε μὴ 'ν δειναῖσιν ὄντα† συμφοραῖς ἐπαρκέσω  τοῦτ' ἐκεῖνο· κτᾶσθ' ἑταίρους, μὴ τὸ συγγενὲς μόνον· ὡς ἀνὴρ ὅστις τρόποισι συντακῆι, θυραῖος ὤν, μυρίων κρείσσων ὁμαίμων ἀνδρὶ κεκτῆσθαι φίλος.  ὁ μέγας ὄλβος ἅ τ' ἀρετὰ μέγα φρονοῦς' ἀν' Ἑλλάδα καὶ παρὰ Σιμουντίοις ὀχετοῖς πάλιν ἀνῆλθ' ἐξ εὐτυχίας Ἀτρείδαις πάλιν παλαιᾶς ἀπὸ συμφορᾶς δόμων, ὁπότε χρυσέας ἔρις ἀρνὸς †ἤλυθε† Τανταλίδαις οἰκτρότατα θοινάματα καὶ σφάγια γενναίων τεκέων· ὅθεν πόνωι πόνος ἐξαμείβων δι' αἵματος οὐ προλείπει δισσοῖσιν Ἀτρείδαις. τὸ καλὸν οὐ καλόν, τοκέων πυριγενεῖ τεμεῖν παλάμαι χρόα, μελάνδετον δὲ φόνωι ξίφος ἐς αὐγὰς ἀελίοιο δεῖξαι· τὸ δ' εὖ κακουργεῖν ἀσέβεια ποικίλα κακοφρόνων τ' ἀνδρῶν παράνοια. θανάτου γὰρ ἀμφὶ φόβωι Τυνδαρὶς ἰάχησε τάλαινα· Τέκνον, οὐ τολμᾶις ὅσια κτείνων σὰν ματέρα· μὴ πατρώιαν τιμῶν χάριν ἐξανάψηι δύσκλειαν ἐς αἰεί. τίς νόσος ἢ τίνα δάκρυα καὶ τίς ἔλεος μείζων κατὰ γᾶν ἢ ματροκτόνον αἷμα χειρὶ θέσθαι οἷον ἔργον τελέσας βεβάκχευται μανίαις, Εὐμενίσι θήραμα, φόβον δρομάσι δινεύων βλεφάροις, Ἀγαμεμνόνιος παῖς. ὦ μέλεος, ματρὸς ὅτ' ἐκ χρυσεοπηνήτων φαρέων μαστὸν ὑπερτέλλοντ' ἐσιδὼν σφάγιον ἔθετο ματέρα, πατρώιων παθέων ἀμοιβάν.  γυναῖκες, ἦ που τῶνδ' ἀφώρμηται δόμων τλήμων Ὀρέστης θεομανεῖ λύσσηι δαμείς  ἥκιστα· πρὸς δ' Ἀργεῖον οἴχεται λεών [ψυχῆς ἀγῶνα τὸν προκείμενον πέρι δώσων, ἐν ὧι ζῆν ἢ θανεῖν ὑμᾶς χρεών].
[ὦ τλῆμον, ὦ δύστηνε τοῦ στρατηλάτου] Ἀγαμέμνονος παῖ, πότνι' Ἠλέκτρα, λόγους ἄκουσον οὕς σοι δυστυχεῖς ἥκω φέρων.
[κακῶν γὰρ ἥκεις, ὡς ἔοικεν, ἄγγελος.]  ψήφωι Πελασγῶν σὸν κασίγνητον θανεῖν καὶ ς', ὦ τάλαιν', ἔδοξε τῆιδ' ἐν ἡμέραι.
[τὸ γὰρ γένος τοιοῦτον· ἐπὶ τὸν εὐτυχῆ πηδῶς' ἀεὶ κήρυκες· ὅδε δ' αὐτοῖς φίλος, ὃς ἂν δύνηται πόλεος ἔν τ' ἀρχαῖσιν ἦι.] ἐπὶ τῶιδε δ' ἠγόρευε Διομήδης ἄναξ· οὗτος κτανεῖν μὲν οὔτε ς' οὔτε σύγγονον εἴα, φυγῆι δὲ ζημιοῦντας εὐσεβεῖν.
κἀπὶ τῶιδ' ἀνίσταται ἀνήρ τις ἀθυρόγλωσσος, ἰσχύων θράσει· [Ἀργεῖος οὐκ Ἀργεῖος, ἠναγκασμένος, θορύβωι τε πίσυνος κἀμαθεῖ παρρησίαι, πιθανὸς ἔτ' αὐτοὺς περιβαλεῖν κακῶι τινι. ὅταν γὰρ ἡδύς τις λόγοις φρονῶν κακῶς πείθηι τὸ πλῆθος, τῆι πόλει κακὸν μέγα· ὅσοι δὲ σὺν νῶι χρηστὰ βουλεύους' ἀεί, κἂν μὴ παραυτίκ', αὖθίς εἰσι χρήσιμοι πόλει. θεᾶσθαι δ' ὧδε χρὴ τὸν προστάτην ἰδόνθ'· ὅμοιον γὰρ τὸ χρῆμα γίγνεται τῶι τοὺς λόγους λέγοντι καὶ τιμωμένωι.] ὃς εἶπ' Ὀρέστην καὶ ς' ἀποκτεῖναι πέτροις βάλλοντας, ὑπὸ δ' ἔτεινε Τυνδάρεως λόγους [τῶι σφὼ κατακτείνοντι τοιούτους λέγειν].
κοὐδεὶς ἔτ' εἶπε· σὸς δ' ἐπῆλθε σύγγονος, ἔλεξε δ'·  γῆν Ἰνάχου κεκτημένοι [πάλαι Πελασγοί, Δαναΐδαι δεύτερον], ὑμῖν ἀμύνων οὐδὲν ἧσσον ἢ πατρὶ ἔκτεινα μητέρ'· εἰ γὰρ ἀρσένων φόνος ἔσται γυναιξὶν ὅσιος, οὐ φθάνοιτ' ἔτ' ἂν θνήισκοντες, ἢ γυναιξὶ δουλεύειν χρεών.
[τοὐναντίον δὲ δράσετ' ἢ δρᾶσαι χρεών· νῦν μὲν γὰρ ἡ προδοῦσα λέκτρ' ἐμοῦ πατρὸς τέθνηκεν· εἰ δὲ δὴ κατακτενεῖτ' ἐμέ, ὁ νόμος ἀνεῖται, κοὐ φθάνοι θνήισκων τις ἄν· ὡς τῆς γε τόλμης οὐ σπάνις γενήσεται.] ἀλλ' οὐκ ἔπειθ' ὅμιλον, εὖ δοκῶν λέγειν· νικᾶι δ' ἐκεῖνος ὁ κακὸς ἐν πλήθει χερῶν, ὃς ἠγόρευσε σύγγονον σέ τε κτανεῖν.
[ ὦ δυστάλαινα παρθέν', ὡς ξυνηρεφὲς πρόσωπον ἐς γῆν σὸν βαλοῦς' ἄφθογγος εἶ, ὡς ἐς στεναγμοὺς καὶ γόους δραμουμένη.]  κατάρχομαι στεναγμόν, ὦ Πελασγία, τιθεῖσα λευκὸν ὄνυχα διὰ παρηΐδων, αἱματηρὸν ἄταν, κτύπον τε κρατός, ὃν ἔλαχ' ἁ κατὰ χθονὸς νερτέρων †Περσέφασσα καλλίπαις θεά†.
μόλοιμι τὰν οὐρανοῦ μέσον χθονός τε τεταμέναν αἰωρήμασιν πέτραν ἁλύσεσι χρυσέαις, φερομέναν δίναισι, βῶλον ἐξ Ὀλύμπου, ἵν' ἐν θρήνοισιν ἀναβοάσω γέροντι πατέρι Ταντάλωι, ὃς ἔτεκεν ἔτεκε γενέτορας ἐμέθεν, δόμων ἃς κατεῖδον ἄτας· ποτανὸν μὲν δίωγμα πώλων, τεθριπποβάμονι στόλωι Πέλοψ ὅτ' ἐπὶ πελάγεσι διεδίφρευσε Μυρτίλου φόνον δικὼν ἐς οἶδμα πόντου, λευκοκύμοσιν πρὸς Γεραιστίαις ποντίων σάλων ἀϊόσιν ἁρματεύσας· ὅθεν δόμοισι τοῖς ἐμοῖς ἦλθ' ἀρὰ πολύστονος, [λόχευμα ποιμνίοισι Μαιάδος τόκου] τὸ χρυσόμαλλον ἀρνὸς ὁπότε γένετο τέρας †ὀλοὸν Ἀτρέως ἱπποβότα†· ὅθεν Ἔρις τό τε πτερωτὸν Ἁλίου μετέβαλεν ἅρμα, τὰν πρὸς ἑσπέραν κέλευθον οὐρανοῦ †προσαρμόσας μονόπωλον ἐς Ἀῶ†, ἑπταπόρου τε δραμήματα Πλειάδος εἰς ὁδὸν ἄλλαν Ζεὺς μεταβάλλει †τῶιδέ τ' ἀμείβει† θανάτους θανάτων τά τ' ἐπώνυμα δεῖπνα Θυέστου λέκτρα τε Κρήσσας Ἀερόπας δολίας δολίοισι γάμοις· τὰ πανύστατα δ' εἰς ἐμὲ καὶ γενέταν ἐμὸν ἤλυθε δόμων πολυπόνοις ἀνάγκαις.
οὐ σῖγ' ἀφεῖσα τοὺς γυναικείους γόους στέρξεις τὰ κρανθέντ' οἰκτρὰ μὲν τάδ', ἀλλ' ὅμως [φέρειν ς' ἀνάγκη τὰς παρεστῶσας τύχας].
ἔκ τοί μ' ἔτηξας· καί ς' ἀμείψασθαι θέλω φιλότητι χειρῶν· τί γὰρ ἔτ' αἰδοῦμαι τάλας [ὦ στέρν' ἀδελφῆς, ὦ φίλον πρόσπτυγμ' ἐμόν, τάδ' ἀντὶ παίδων καὶ γαμηλίου λέχους προσφθέγματ' ἀμφοῖν τοῖς ταλαιπώροις πάρα.]  φεῦ· πῶς ἂν ξίφος νὼ ταὐτόν, εἰ θέμις, κτάνοι καὶ μνῆμα δέξαιθ' ἕν, κέδρου τεχνάσματα  ἥδιστ' ἂν εἴη ταῦθ'· ὁρᾶις δὲ δὴ φίλων ὡς ἐσπανίσμεθ', ὥστε κοινωνεῖν τάφου.  οὐδ' εἶφ' ὑπὲρ σοῦ μὴ θανεῖν σπουδὴν ἔχων Μενέλαος ὁ κακός, ὁ προδότης τοὐμοῦ πατρός  οὐδ' ὄμμ' ἔδειξεν, ἀλλ' ἐπὶ σκήπτροις ἔχων τὴν ἐλπίδ' ηὐλαβεῖτο μὴ σώιζειν φίλους. ἀλλ' εἷ' ὅπως γενναῖα κἀγαμέμνονος δράσαντε κατθανούμεθ' ἀξιώτατα. κἀγὼ μὲν εὐγένειαν ἀποδείξω πόλει, παίσας πρὸς ἧπαρ φασγάνωι· σὲ δ' αὖ χρεὼν ὅμοια πράσσειν τοῖς ἐμοῖς τολμήμασιν. Πυλάδη, σὺ δ' ἡμῖν τοῦ φόνου γενοῦ βραβεύς, καὶ κατθανόντοιν εὖ περίστειλον δέμας θάψον τε κοινῆι πρὸς πατρὸς τύμβον φέρων. καὶ χαῖρ'· ἐπ' ἔργον δ', ὡς ὁρᾶις, πορεύομαι.  ἐπίσχες· ἓν μὲν πρῶτά σοι μομφὴν ἔχω, εἰ ζῆν με χρήιζειν σοῦ θανόντος ἤλπισας.  τί γὰρ προσήκει κατθανεῖν ς' ἐμοῦ μέτα  ἤρου τί δὲ ζῆν σῆς ἑταιρίας ἄτερ  οὐκ ἔκτανες σὺ μητέρ', ὡς ἐγὼ τάλας.  σὺν σοί γε κοινῆι· ταὐτὰ καὶ πάσχειν με δεῖ.  ἀπόδος τὸ σῶμα πατρί, μὴ σύνθνηισκέ μοι. σοὶ μὲν γάρ ἐστι πόλις, ἐμοὶ δ' οὐκ ἔστι δή, καὶ δῶμα πατρὸς καὶ μέγας πλούτου λιμήν· γάμων δὲ τῆς μὲν δυσπότμου τῆσδ' ἐσφάλης, ἥν σοι κατηγγύης' ἑταιρίαν σέβων· σὺ δ' ἄλλο λέκτρον παιδοποίησαι λαβών· κῆδος δὲ τοὐμὸν καὶ σὸν οὐκέτ' ἔστι δή. ἀλλ', ὦ ποθεινὸν ὄμμ' ὁμιλίας ἐμῆς, χαῖρ'· οὐ γὰρ ἡμῖν ἐστι τοῦτο, σοί γε μήν· οἱ γὰρ θανόντες χαρμάτων τητώμεθα.  ἦ πολὺ λέλειψαι τῶν ἐμῶν βουλευμάτων. μήθ' αἷμά μου δέξαιτο κάρπιμον πέδον, μὴ λαμπρὸς αἰθήρ, εἴ ς' ἐγὼ προδούς ποτε ἐλευθερώσας τοὐμὸν ἀπολίποιμι σέ. καὶ συγκατέκτανον γάρ, οὐκ ἀρνήσομαι, καὶ πάντ' ἐβούλευς' ὧν σὺ νῦν τίνεις δίκας· καὶ ξυνθανεῖν οὖν δεῖ με σοὶ καὶ τῆιδ' ὁμοῦ· ἐμὴν γὰρ αὐτήν, ἦς γε λέχος ἐπήινεσα, κρίνω δάμαρτα. τί γὰρ ἐρῶ καλόν ποτε γῆν Δελφίδ' ἐλθών, Φωκέων ἀκρόπτολιν, ὃς πρὶν μὲν ὑμᾶς δυστυχεῖν φίλος παρῆ, νῦν δ' οὐκέτ' εἰμὶ δυστυχοῦντί σοι φίλος οὐκ ἔστιν· ἀλλὰ ταῦτα μὲν κἀμοὶ μέλει· ἐπεὶ δὲ κατθανούμεθ', ἐς κοινοὺς λόγους ἔλθωμεν, ὡς ἂν Μενέλεως συνδυστυχῆι.  ὦ φίλτατ', εἰ γὰρ τοῦτο κατθάνοιμ' ἰδών.  πιθοῦ νυν, ἀνάμεινον δὲ φασγάνου τομάς.  μενῶ, τὸν ἐχθρὸν εἴ τι τιμωρήσομαι.  σίγα νυν· ὡς γυναιξὶ πιστεύω βραχύ.  μηδὲν τρέσηις τάσδ'· ὡς πάρεις' ἡμῖν φίλαι.  Ἑλένην κτάνωμεν, Μενέλεωι λύπην πικράν.  πῶς †τὸ γὰρ ἕτοιμόν ἐστιν, εἴ γ' ἔσται καλῶς†.  σφάξαντες· ἐν δόμοις δὲ κρύπτεται σέθεν.  μάλιστα· καὶ δὴ πάντ' ἀποσφραγίζεται.  ἀλλ' οὐκέθ', Ἅιδην νυμφίον κεκτημένη.  καὶ πῶς ἔχει γὰρ βαρβάρους ὀπάονας.  τίνας Φρυγῶν γὰρ οὐδέν' ἂν τρέσαιμ' ἐγώ.  οἵους ἐνόπτρων καὶ μύρων ἐπιστάτας.  τρυφὰς γὰρ ἥκει δεῦρ' ἔχουσα Τρωϊκάς  ὡς Ἑλλὰς αὐτῆι σμικρὸν οἰκητήριον.  οὐδὲν τὸ δοῦλον πρὸς τὸ μὴ δοῦλον γένος.  καὶ μὴν τόδ' ἔρξας δὶς θανεῖν οὐχ ἅζομαι.  ἀλλ' οὐδ' ἐγὼ μήν, σοί γε τιμωρούμενος.  τὸ πρᾶγμα δήλου καὶ πέραιν', ὅπως λέγεις.  ἔσιμεν ἐς οἴκους δῆθεν ὡς θανούμενοι.  ἔχω τοσοῦτον, τἀπίλοιπα δ' οὐκ ἔχω.  γόους πρὸς αὐτὴν θησόμεσθ' ἃ πάσχομεν.  ὥστ' ἐκδακρῦσαί γ' ἔνδοθεν κεχαρμένην.  καὶ νῶιν παρέσται ταὔθ' ἅπερ κείνηι τότε.  ἔπειτ' ἀγῶνα πῶς ἀγωνιούμεθα  κρύπτ' ἐν πέπλοισι τοισίδ' ἕξομεν ξίφη.  πρόσθεν δ' ὀπαδῶν τίς ὄλεθρος γενήσεται  ἐκκλήισομέν σφας ἄλλον ἄλλοσε στέγης.  καὶ τόν γε μὴ σιγῶντ' ἀποκτείνειν χρεών.  εἶτ' αὐτὸ δηλοῖ τοὔργον οἷ τείνειν χρεών.  Ἑλένην φονεύειν· μανθάνω τὸ σύμβολον.  ἔγνως· ἄκουσον δ' ὡς καλῶς βουλεύομαι. εἰ μὲν γὰρ ἐς γυναῖκα σωφρονεστέραν ξίφος μεθεῖμεν, δυσκλεὴς ἂν ἦν φόνος· νῦν δ' ὑπὲρ ἁπάσης Ἑλλάδος δώσει δίκην, ὦν πατέρας ἔκτειν', ὧν δ' ἀπώλεσεν τέκνα, νύμφας τ' ἔθηκεν ὀρφανὰς ξυναόρων. ὀλολυγμὸς ἔσται, πῦρ τ' ἀνάψουσιν θεοῖς, σοὶ πολλὰ κἀμοὶ κέδν' ἀρώμενοι τυχεῖν, κακῆς γυναικὸς οὕνεχ' αἷμ' ἐπράξαμεν. ὁ μητροφόντης δ' οὐ καλῆι ταύτην κτανών, ἀλλ' ἀπολιπὼν τοῦτ' ἐπὶ τὸ βέλτιον πεσῆι, Ἑλένης λεγόμενος τῆς πολυκτόνου φονεύς. οὐ δεῖ ποτ', οὐ δεῖ Μενέλεων μὲν εὐτυχεῖν, τὸν σὸν δὲ πατέρα καὶ σὲ κἀδελφὴν θανεῖν, μητέρα τ' ... ἐῶ τοῦτ'· οὐ γὰρ εὐπρεπὲς λέγειν· δόμους δ' ἔχειν σοὺς δι' Ἀγαμέμνονος δόρυ λαβόντα νύμφην· μὴ γὰρ οὖν ζώιην ἔτι, εἰ μὴ 'π' ἐκείνηι φάσγανον σπάσω μέλαν. ἢν δ' οὖν τὸν Ἑλένης μὴ κατάσχωμεν φόνον, πρήσαντες οἴκους τούσδε κατθανούμεθα. ἑνὸς γὰρ οὐ σφαλέντες ἕξομεν κλέος, καλῶς θανόντες ἢ καλῶς σεσωμένοι.  πάσαις γυναιξὶν ἀξία στυγεῖν ἔφυ ἡ Τυνδαρὶς παῖς, ἣ κατήισχυνεν γένος.  φεῦ· οὐκ ἔστιν οὐδὲν κρεῖσσον ἢ φίλος σαφής, οὐ πλοῦτος, οὐ τυραννίς· ἀλόγιστον δέ τοι τὸ πλῆθος ἀντάλλαγμα γενναίου φίλου. σὺ γὰρ τά τ' εἰς Αἴγισθον ἐξηῦρες κακὰ καὶ πλησίον παρῆσθα κινδύνων ἐμοί, νῦν τ' αὖ δίδως μοι πολεμίων τιμωρίαν κοὐκ ἐκποδὼν εἶ· παύσομαί ς' αἰνῶν, ἐπεὶ βάρος τι κἀν τῶιδ' ἐστίν, αἰνεῖσθαι λίαν. ἐγὼ δὲ πάντως ἐκπνέων ψυχὴν ἐμὴν δράσας τι χρήιζω τοὺς ἐμοὺς ἐχθροὺς θανεῖν, ἵν' ἀνταναλώσω μὲν οἵ με προύδοσαν, στένωσι δ' οἵπερ κἄμ' ἔθηκαν ἄθλιον. Ἀγαμέμνονός τοι παῖς πέφυχ', ὃς Ἑλλάδος ἦρξ' ἀξιωθείς, οὐ τύραννος, ἀλλ' ὅμως ῥώμην θεοῦ τιν' ἔσχ'· ὃν οὐ καταισχυνῶ δοῦλον παρασχὼν θάνατον, ἀλλ' ἐλευθέρως ψυχὴν ἀφήσω, Μενέλεων δὲ τείσομαι. ἑνὸς γὰρ εἰ λαβοίμεθ', εὐτυχοῖμεν ἄν· κεἴ ποθεν ἄελπτος παραπέσοι σωτηρία κτανοῦσι μὴ θανοῦσιν, εὔχομαι τάδε. ὃ βούλομαι γάρ, ἡδὺ καὶ διὰ στόμα πτηνοῖσι μύθοις ἀδαπάνως τέρψαι φρένα.  ἐγώ, κασίγνητ', αὐτὸ τοῦτ' ἔχειν δοκῶ, σωτηρίαν σοι τῶιδέ τ' ἐκ τρίτων τ' ἐμοί.  θεοῦ λέγεις πρόνοιαν· ἀλλὰ ποῦ τόδε ἐπεὶ τὸ συνετόν γ' οἶδα σῆι ψυχῆι παρόν.  ἄκουε δή νυν, καὶ σὺ δεῦρο νοῦν ἔχε.  λέγ'· ὡς τὸ μέλλειν ἀγάθ' ἔχει τίν' ἡδονήν  Ἑλένης κάτοισθα θυγατέρ' εἰδότ' ἠρόμην.  οἶδ', ἥν γ' ἔθρεψεν Ἑρμιόνην μήτηρ ἐμή.  αὕτη βέβηκε πρὸς Κλυταιμήστρας τάφον ...  τί χρῆμα δράσους' ὑποτίθης τίν' ἐλπίδα  χοὰς κατασπείσους' ὑπὲρ μητρὸς τάφωι.  καὶ δὴ τί μοι τοῦτ' εἶπας ἐς σωτηρίαν  συλλάβεθ' ὅμηρον τήνδ', ὅταν στείχηι πάλιν.  τίνος τόδ' εἶπας φάρμακον τρισσοῖς φίλοις  Ἑλένης θανούσης ἤν τι Μενέλεώς σε δρᾶι ἢ τόνδε κἀμέ , λέγ' ὡς φονεύσεις Ἑρμιόνην· ξίφος δὲ χρὴ δέρηι πρὸς αὐτῆι παρθένου σπάσαντ' ἔχειν. κἂν μέν σε σώιζη μὴ θανεῖν χρήιζων κόρην [Μενέλαος Ἑλένης πτῶμ' ἰδὼν ἐν αἵματι], μέθες πεπᾶσθαι πατρὶ παρθένου δέμας· ἢν δ' ὀξυθύμου μὴ κρατῶν φρονήματος κτείνηι σε, καὶ σὺ σφάζε παρθένου δέρην.
καλῶς· σὺ μέν νυν, σύγγον' Ἠλέκτρα, δόμων πάρος μένουσα παρθένου δέχου πόδα, φύλασσε δ' ἤν τις, πρὶν τελευτηθῆι φόνος, [ἢ ξύμμαχός τις ἢ κασίγνητος πατρός,] ἐλθὼν ἐς οἴκους φθῆι, γέγωνέ τ' ἐς δόμους, ἢ σανίδα παίσας' ἢ λόγους πέμψας' ἔσω· ἡμεῖς δ' ἔσω στείχοντες ἐπὶ τὸν ἔσχατον ἀγῶν' ὁπλιζώμεσθα φασγάνωι χέρας [Πυλάδη· σὺ γὰρ δὴ συμπονεῖς ἐμοὶ πόνους].
ὦ δῶμα ναίων Νυκτὸς ὀρφναίας πάτερ, καλῶ ς' Ὀρέστης παῖς σὸς ἐπίκουρον μολεῖν [τοῖς δεομένοισι· διὰ σὲ γὰρ πάσχω τάλας ἀδίκως, προδέδομαι δ' ὑπὸ κασιγνήτου σέθεν, δίκαια πράξας· οὗ θέλω δάμαρθ' ἑλὼν κτεῖναι· σὺ δ' ἡμῖν τοῦδε συλλήπτωρ γενοῦ].  ὦ πάτερ, ἱκοῦ δῆτ', εἰ κλύεις ἔσω χθονὸς τέκνων καλούντων, οἳ σέθεν θνήισκους' ὕπερ.  ὦ συγγένεια πατρὸς ἐμοῦ, κἀμὰς λιτάς, Ἀγάμεμνον, εἰσάκουσον, ἔκσωσον τέκνα.  ἔκτεινα μητέρ' ...  ἡψάμην δ' ἐγὼ ξίφους ...  ἐγὼ δέ γ' ἐπεκέλευσα κἀπέλυς' ὄκνου.  σοί, πάτερ, ἀρήγων.  οὐδ' ἐγὼ προύδωκά σε.  οὔκουν ὀνείδη τάδε κλυὼν ῥύσηι τέκνα  δακρύοις κατασπένδω ς'.  ἐγὼ δ' οἴκτοισί γε.  παύσασθε, καὶ πρὸς ἔργον ἐξορμώμεθα· εἴπερ γὰρ εἴσω γῆς ἀκοντίζους' ἀραί, κλύει. σὺ δ', ὦ Ζεῦ πρόγονε καὶ Δίκης σέβας, δότ' εὐτυχῆσαι τῶιδ' ἐμοί τε τῆιδέ τε· τρισσοῖς φίλοις γὰρ εἷς ἀγών, δίκη μία [ἢ ζῆν ἅπασιν ἢ θανεῖν ὀφείλεται].  Μυκηνίδες ὦ φίλιαι, τὰ πρῶτα κατὰ Πελασγὸν ἕδος Ἀργείων.  τίνα θροεῖς αὐδάν, πότνια παραμένει γὰρ ἔτι σοι τάδ' ἐν Δαναϊδᾶν πόλει.  στῆθ' αἱ μὲν ὑμῶν τόνδ' ἁμαξήρη τρίβον, αἱ δ' ἐνθάδ' ἄλλον οἶμον ἐς φρουρὰν δόμων.  τί δέ με τόδε χρέος ἀπύεις ἔνεπέ μοι, φίλα.  φόβος ἔχει με μή τις ἐπιδὼν κάσιν σταθέντ' ἐπὶ φοίνιον αἷμα πήματα πήμασιν ἐξεύρηι.  χωρεῖτ', ἐπειγώμεσθ'· ἐγὼ μὲν οὖν τρίβον τόνδ' ἐκφυλάξω τὸν πρὸς ἡλίου βολάς.  καὶ μὴν ἐγὼ τόνδ', ὃς πρὸς ἑσπέραν φέρει.  δόχμιά νυν κόρας διάφερ' ὀμμάτων.  ἐκεῖθεν ἐνθάδ' εἶτα πάλιν σκοπιὰν ἔχομεν, ὡς θροεῖς.  ἑλίσσετέ νυν βλέφαρον, κόρας διάδοτε πάνται διὰ βοστρύχων.  ὅδε τις ἐν τρίβωι †προσέρχεται†· τίς ὅδ' ἄρ' ἀμφὶ μέλαθρον πολεῖ σὸν ἀγρότας ἀνήρ  ἀπωλόμεσθ' ἄρ', ὦ φίλαι· κεκρυμμένας θήρας ξιφήρεις αὐτίκ' ἐχθροῖσιν φανεῖ.  ἄφοβος ἔχε· κενός, ὦ φίλα, στίβος ὃν οὐ δοκεῖς.  τί δέ τὸ σὸν βέβαιον ἔτι μοι μένει δὸς ἀγγελίαν ἀγαθάν τιν', εἰ τάδ' ἔρημα τὰ πρόσθ' αὐλᾶς.  καλῶς τά γ' ἐνθένδ'· ἀλλὰ τἀπὸ σοῦ σκόπει· ὡς οὔτις ἡμῖν Δαναϊδῶν πελάζεται.  ἐς ταὐτὸν ἥκεις· καὶ γὰρ οὐδὲ τῆιδ' ὄχλος.  φέρε νυν ἐν πύλαισιν ἀκοὰν βάλω.  τί μέλλεθ' οἱ κατ' οἶκον ἐν ἡσυχίαι σφάγια φοινίσσειν  οὐκ εἰσακούους'· ὦ τάλαιν' ἐγὼ κακῶν· ἆρ' ἐς τὸ κάλλος ἐκκεκώφηται ξίφη  τάχα τις Ἀργείων ἔνοπλος ὁρμάσας ποδὶ βοηδρόμωι μέλαθρα προσμείξει.  σκέψασθέ νυν ἄμεινον· οὐχ ἕδρας ἀγών· ἀλλ' αἱ μὲν ἐνθάδ', αἱ δ' ἐκεῖσε λεύσσετε.  ἀμείβω κέλευθον σκοπεύουσα πάνται.   ἰὼ Πελασγὸν Ἄργος, ὄλλυμαι κακῶς.  ἠκούσαθ' ἅνδρες χεῖρ' ἔχουσιν ἐν φόνωι· Ἑλένης τὸ κώκυμ' ἐστίν, ὡς ἀπεικάσαι.  ὦ Διὸς ὦ Διὸς ἀέναον κράτος, ἔλθ' ἐπίκουρος ἐμοῖσι φίλοισι πάντως.   Μενέλαε, θνήισκω· σὺ δὲ παρών μ' οὐκ ὠφελεῖς.  καὶ  φονεύετε καίνετε θείνετ' ὄλλυτε, δίπτυχα δίστομα φάσγαν' ἐκ χερὸς ἱέμενοι, τὰν λιποπάτορα λιπογάμετον, ἃ πλείστους ἔκανεν Ἑλλάνων δορὶ παρὰ ποταμὸν ὀλομένους, ὅθι δάκρυα δάκρυσι πέσε σιδαρέοις βέλεσιν ἀμφὶ τὰς Σκαμάνδρου δίνας.  σιγᾶτε σιγᾶτ'· ἠισθόμην κτύπον τινὸς κέλευθον ἐσπεσόντος ἀμφὶ δώματα.  ὦ φίλταται γυναῖκες, ἐς μέσον φόνον ἥδ' Ἑρμιόνη πάρεστι· παύσωμεν βοήν. στείχει γὰρ ἐσπαίσουσα δικτύων βρόχους· καλὸν τὸ θήραμ', ἢν ἁλῶι, γενήσεται. πάλιν κατάστηθ' ἡσύχωι μὲν ὄμματι, χροιᾶι δ' ἀδήλωι τῶν δεδραμένων πέρι· κἀγὼ σκυθρωποὺς ὀμμάτων ἕξω κόρας, ὡς δῆθεν οὐκ εἰδυῖα τἀξειργασμένα. ὦ παρθέν', ἥκεις τὸν Κλυταιμήστρας τάφον στέψασα καὶ σπείσασα νερτέροις χοάς  ἥκω λαβοῦσα πρευμένειαν. ἀλλά μοι φόβος τις εἰσελήλυθ', ἥντιν' ἐν δόμοις τηλουρὸς οὖσα δωμάτων κλύω βοήν.  τί δ' ἄξι' ἡμῖν τυγχάνει στεναγμάτων.  εὔφημος ἴσθι· τί δὲ νεώτερον λέγεις  θανεῖν Ὀρέστην κἄμ' ἔδοξε τῆιδε γῆι.  μὴ δῆτ', ἐμούς γε συγγενεῖς πεφυκότας.  ἄραρ'· ἀνάγκης δ' ἐς ζυγὸν καθέσταμεν.  ἦ τοῦδ' ἕκατι καὶ βοὴ κατὰ στέγας  ἱκέτης γὰρ Ἑλένης γόνασι προσπεσὼν βοᾶι ...  τίς οὐδὲν οἶδα μᾶλλον, ἢν σὺ μὴ λέγηις.  τλήμων Ὀρέστης, μὴ θανεῖν, ἐμοῦ θ' ὕπερ.  ἐπ' ἀξίοισί τἄρ' ἀνευφημεῖ δόμος.  περὶ τοῦ γὰρ ἄλλου μᾶλλον ἂν φθέγξαιτό τις ἀλλ' ἐλθὲ καὶ μετάσχες ἱκεσίας φίλοις, σῆι μητρὶ προσπεσοῦσα τῆι μέγ' ὀλβίαι, Μενέλαον ἡμᾶς μὴ θανόντας εἰσιδεῖν. ἄγ', ὦ τραφεῖσα μητρὸς ἐν χεροῖν ἐμῆς, οἴκτιρον ἡμᾶς κἀπικούφισον κακῶν. ἴθ' εἰς ἀγῶνα δεῦρ', ἐγὼ δ' ἡγήσομαι· σωτηρίας γὰρ τέρμ' ἔχεις ἡμῖν μόνη.  ἰδού, διώκω τὸν ἐμὸν ἐς δόμους πόδα. σώθηθ' ὅσον γε τοὐπ' ἔμ'.  ὦ κατὰ στέγας φίλοι ξιφήρεις, οὐχὶ συλλήψεσθ' ἄγραν [ οἲ 'γώ· τίνας τούσδ' εἰσορῶ  σιγᾶν χρεών· ἡμῖν γὰρ ἥκεις, οὐχὶ σοί, σωτηρία.]  ἔχεσθ' ἔχεσθε, φάσγανον δὲ πρὸς δέρηι βαλόντες ἡσυχάζεθ', ὡς εἰδῆι τόδε Μενέλαος, οὕνεκ' ἄνδρας, οὐ Φρύγας κακούς, εὑρὼν ἔπραξεν οἷα χρὴ πράσσειν κακούς.  ἰὼ ἰὼ φίλαι, κτύπον ἐγείρετε, κτύπον καὶ βοὰν πρὸ μελάθρων, ὅπως ὁ πραχθεὶς φόνος μὴ δεινὸν Ἀργείοισιν ἐμβάληι φόβον, βοηδρομῆσαι πρὸς δόμους τυραννικούς, πρὶν ἐτύμως ἴδω τὸν Ἑλένας φόνον καθαιμακτὸν ἐν δόμοις κείμενον, ἢ καὶ λόγον του προσπόλων πυθώμεθα· τὰ μὲν γὰρ οἶδα συμφορᾶς, τὰ δ' οὐ σαφῶς. διὰ δίκας ἔβα θεῶν νέμεσις ἐς Ἑλέναν· δακρύοισι γὰρ Ἑλλάδα πᾶσαν ἔπλησε  διὰ τὸν ὀλόμενον ὀλόμενον Ἰδαῖον Πάριν, ὃς ἄγαγ' Ἑλλάδ' εἰς Ἴλιον. [ἀλλὰ κτυπεῖ γὰρ κλῆιθρα βασιλείων δόμων, σιγήσατ'· ἔξω γάρ τις ἐκβαίνει Φρυγῶν, οὗ πευσόμεσθα τἀν δόμοις ὅπως ἔχει.]  Ἀργέιον ξίφος ἐκ θανάτου πέφευγα βαρβάροις ἐν εὐμάρισιν κεδρωτὰ παστάδων ὑπὲρ τέραμνα Δωρικάς τε τριγλύφους, φροῦδα φροῦδα, Γᾶ Γᾶ, βαρβάροισι δρασμοῖς.
αἰαῖ· πᾶι φύγω, ξέναι, πολιὸν αἰθέρ' ἀμπτάμενος ἢ πόντον, Ὠκεανὸς ὃν ταυρόκρανος ἀγκάλαις ἑλίσσων κυκλοῖ χθόνα  τί δ' ἐστίν, Ἑλένης πρόσπολ', Ἰδαῖον κάρα  Ἴλιον Ἴλιον, ὤμοι μοι, Φρύγιον ἄστυ καὶ καλλίβωλον Ἴδας ὄρος ἱερόν, ὥς ς' ὀλόμενον στένω [ἁρμάτειον ἁρμάτειον μέλος] βαρβάρωι βοᾶι †διὰ τὸ τᾶς ὀρνιθόγονον ὄμμα κυκνόπτερον καλλοσύνας† Λήδας σκύμνον Δυσελέναν Δυσελέναν, ξεστῶν περγάμων τῶν Ἀπολλωνίων Ἐρινύν.
[τὰ μὲν γὰρ οὐκ εὔγνωστα συμβαλοῦς' ἔχω.]  αἴλινον αἴλινον ἀρχὰν θρήνου βάρβαροι λέγουσιν, αἰαῖ, Ἀσιάδι φωνᾶι, βασιλέων ὅταν αἷμα χυθῆι κατὰ γᾶν ξίφεσιν σιδαρέοισιν Ἅιδα.
σὺ δ' ἦσθα ποῦ τότ' ἢ πάλαι φεύγεις φόβωι  Φρυγίοις ἔτυχον Φρυγίοισι νόμοις παρὰ βόστρυχον αὔραν αὔραν Ἑλένας Ἑλένας εὐπᾶγι κύκλωι πτερίνωι πρὸ παρῆιδος ἀίσσων [βαρβάροις νόμοισιν].
ἔκληισεν δ' ἄλλον ἄλλοσε στέγας, τοὺς μὲν ἐν σταθμοῖσιν ἱππικοῖσι, τοὺς δ' ἐν ἐξέδραισι, τοὺς δ' ἐκεῖς' ἐκεῖθεν [ἄλλον ἄλλοσε] διαρμόσας ἀποπρὸ δεσποίνας.
ἄθυρσοι δ' οἷά νιν †δραμόντε βάκχαι σκύμνον ἐν χεροῖν† ὀρείαν ξυνήρπασαν· πάλιν δὲ τᾶς Διὸς κόρας ἐπὶ σφαγὰν ἔτεινον· ἁ δ' [ἐκ θαλάμων] ἐγένετο διαπρὸ δωμάτων ἄφαντος, ὦ Ζεῦ καὶ Γᾶ καὶ Φῶς καὶ Νύξ, ἤτοι φαρμάκοις ἢ μάγων τέχναις ἢ θεῶν κλοπαῖς.
[εἰ γὰρ Ἀργείους ἐπάξει τοῖσδε δώμασιν λαβών, τὸν Ἑλένης φόνον διώκων, κἀμὲ μὴ σώιζειν θέληι σύγγονόν τ' ἐμὴν Πυλάδην τε τὸν τάδε ξυνδρῶντά μοι, παρθένον τε καὶ δάμαρτα δύο νεκρὼ κατόψεται.]  ἰὼ ἰὼ τύχα, ἕτερον εἰς ἀγῶν' ἕτερον αὖ δόμος φοβερὸν ἀμφὶ τοὺς Ἀτρείδας πίτνει.
[ἤκουσα γὰρ δὴ τὴν ἐμὴν ξυνάορον ὡς οὐ τέθνηκεν ἀλλ' ἄφαντος οἴχεται, κενὴν ἀκούσας βάξιν, ἣν φόβωι σφαλεὶς ἤγγειλέ μοί τις. ἀλλὰ τοῦ μητροκτόνου τεχνάσματ' ἐστὶ ταῦτα καὶ πολὺς γέλως.] ἀνοιγέτω τις δῶμα· προσπόλοις λέγω ὠθεῖν πύλας τάσδ', ὡς ἂν ἀλλὰ παῖδ' ἐμὴν ῥυσώμεθ' ἀνδρῶν ἐκ χερῶν μιαιφόνων [καὶ τὴν τάλαιναν ἀθλίαν δάμαρτ' ἐμὴν λάβωμεν, ἧι δεῖ ξυνθανεῖν ἐμῆι χερὶ τοὺς διολέσαντας τὴν ἐμὴν ξυνάορον].  οὗτος σύ, κλήιθρων τῶνδε μὴ ψαύσηις χερί· Μενέλαον εἶπον, ὃς πεπύργωσαι θράσει· ἢ τῶιδε θριγκῶι κρᾶτα συνθραύσω σέθεν, ῥήξας παλαιὰ γεῖσα, τεκτόνων πόνον. μοχλοῖς δ' ἄραρε κλῆιθρα, σῆς βοηδρόμου σπουδῆς ἅ ς' εἴρξει, μὴ δόμων ἔσω περᾶν.  ἔα, τί χρῆμα λαμπάδων ὁρῶ σέλας, δόμων δ' ἐπ' ἄκρων τούσδε πυργηρουμένους, ξίφος δ' ἐμῆς θυγατρὸς ἐπίφρουρον δέρηι.  πότερον ἐρωτᾶν ἢ κλύειν ἐμοῦ θέλεις  οὐδέτερ'· ἀνάγκη δ' ὡς ἔοικέ σου κλύειν.  μέλλω κτανεῖν σου θυγατέρ', εἰ βούληι μαθεῖν.  Ἑλένην φονεύσας ἐπὶ φόνωι πράσσεις φόνον  εἰ γὰρ κατέσχον μὴ θεῶν κλεφθεὶς ὕπο.  ἀρνῆι κατακτὰς κἀφ' ὕβρει λέγεις τάδε  λυπράν γε τὴν ἄρνησιν· εἰ γὰρ ὤφελον ...  τί χρῆμα δρᾶσαι παρακαλεῖς γὰρ ἐς φόβον.  τὴν Ἑλλάδος μιάστορ' εἰς Ἅιδου βαλεῖν.  ἀπόδος δάμαρτος νέκυν, ὅπως χώσω τάφωι.  θεοὺς ἀπαίτει· παῖδα δὲ κτενῶ σέθεν. [ ὁ μητροφόντης ἐπὶ φόνωι πράσσεις φόνον  ὁ πατρὸς ἀμύντωρ, ὃν σὺ προύδωκας θανεῖν.]  οὐκ ἤρκεσέν σοι τὸ παρὸν αἷμα μητέρος  οὐκ ἂν κάμοιμι τὰς κακὰς κτείνων ἀεί.
[ ἔσται τάδ'.  ἆ ἆ, μηδαμῶς δράσηις τάδε.]  σίγα νυν, ἀνέχου δ' ἐνδίκως πράσσων κακῶς.  ἄπαιρε θυγατρὸς φάσγανον.  ψευδὴς ἔφυς.  ἀλλὰ κτενεῖς μου θυγατέρ'  οὐ ψευδὴς ἔτ' εἶ.  οἴμοι, τί δράσω  πεῖθ' ἐς Ἀργείους μολών ...  πειθὼ τίν'  ἡμᾶς μὴ θανεῖν αἰτοῦ πόλιν.  ἢ παῖδά μου φονεύσεθ'  ὧδ' ἔχει τάδε.  ἦ γὰρ δίκαιον ζῆν σε  καὶ κρατεῖν γε γῆς.  ποίας  ἐν Ἄργει τῶιδε τῶι Πελασγικῶι.  εὖ γοῦν θίγοις ἂν χερνίβων ...  τί δὴ γὰρ οὔ  καὶ σφάγια πρὸ δορὸς καταβάλοις.  σὺ δ' ἂν καλῶς  ἁγνὸς γάρ εἰμι χεῖρας.  ἀλλ' οὐ τὰς φρένας.  τίς δ' ἂν προσείποι ς'  ὅστις ἐστὶ φιλοπάτωρ.  ὅστις δὲ τιμᾶι μητέρ'  εὐδαίμων ἔφυ.  οὔκουν σύ γ'.  οὐ γὰρ ἁνδάνουσιν αἱ κακαί.  ὦ τλῆμον Ἑλένη ...  τἀμὰ δ' οὐχὶ τλήμονα  σφάγιον ἐκόμισά ς' ἐκ Φρυγῶν ...  εἰ γὰρ τόδ' ἦν.  πόνους πονήσας μυρίους.  πλήν γ' εἰς ἐμέ.  πέπονθα δεινά.  τότε γὰρ ἦσθ' ἀνωφελής.  ἔχεις με.  σαυτὸν σύ γ' ἔλαβες κακὸς γεγώς. ἀλλ' εἷ', ὕφαπτε δώματ', Ἠλέκτρα, τάδε, σύ τ', ὦ φίλων μοι τῶν ἐμῶν σαφέστατε, Πυλάδη, κάταιθε γεῖσα τειχέων τάδε.  ὦ γαῖα Δαναῶν ἱππίου τ' Ἄργους κτίται, οὐχ εἷ' ἐνόπλωι ποδὶ βοηδρομήσετε πᾶσαν γὰρ ὑμῶν ὅδε βιάζεται πόλιν ζῆν, αἷμα μητρὸς μυσαρὸν ἐξειργασμένος.  Μενέλαε, παῦσαι λῆμ' ἔχων τεθηγμένον· Φοῖβός ς' ὁ Λητοῦς παῖς ὅδ' ἐγγὺς ὢν καλῶ· σύ θ' ὃς ξιφήρης τῆιδ' ἐφεδρεύεις κόρηι, Ὀρέσθ', ἵν' εἰδῆις οὓς φέρων ἥκω λόγους. Ἑλένην μέν, ἣν σὺ διολέσαι πρόθυμος ὢν ἥμαρτες, ὀργὴν Μενέλεωι ποιούμενος, [ἥδ' ἐστὶν ἣν ὁρᾶτ' ἐν αἰθέρος πτυχαῖς, σεσωμένη τε κοὐ θανοῦσα πρὸς σέθεν.] ἐγώ νιν ἐξέσωσα χὐπὸ φασγάνου τοῦ σοῦ κελευσθεὶς ἥρπας' ἐκ Διὸς πατρός.
[ἄλλην δὲ νύμφην ἐς δόμους κτῆσαι λαβών.] ἐπεὶ θεοὶ τῶι τῆσδε καλλιστεύματι Ἕλληνας εἰς ἓν καὶ Φρύγας συνήγαγον θανάτους τ' ἔθηκαν, ὡς ἀπαντλοῖεν χθονὸς ὕβρισμα θνητῶν ἀφθόνου πληρώματος.
τὰ μὲν καθ' Ἑλένην ὧδ' ἔχει· σὲ δ' αὖ χρεών, Ὀρέστα, γαίας τῆσδ' ὑπερβαλόνθ' ὅρους Παρράσιον οἰκεῖν δάπεδον ἐνιαυτοῦ κύκλον· κεκλήσεται δὲ σῆς φυγῆς ἐπώνυμον [Ἀζᾶσιν Ἀρκάσιν τ' Ὀρέστειον καλεῖν].
[ ὦ μέγα σεμνὴ Νίκη τὸν ἐμὸν βίοτον κατέχοις καὶ μὴ λήγοις στεφανοῦσα.].
