Ὧν ἐπιμεμφομένα ς' αἰ-                                                                             {Ant.
} ἐᾶτέ μ〈ε〉, –⏑–, ἐᾶτέ με δύσμορον ὕστατον εὐνάσαι, ἐᾶτέ με δύστανον.
Πόθεν ἔστ', ὢ πάντων Ἑλλάνων ἀδικώτατοι ἀνέρες, οὓς δὴ πολλὰ μὲν ἐν πόντῳ, κατά τε δρία πάντα καθαίρων ὠλεκόμαν ὁ τάλας, καὶ νῦν ἐπὶ τῷδε νοσοῦντι οὐ πῦρ, οὐκ ἔγχος τις ὀνήσιμον οὐκ ἐπιτρέψει; Ἒ ἔ, οὐδ' ἀπαράξαι 〈τις〉 κρᾶτα βίᾳ θέλει –⏑⏑–⏑– –⏑⏑– μολὼν τοῦ στυγεροῦ; Φεῦ φεῦ.
Ἰὼ παῖ, τὸν φύτορ' οἰκτίρας ἀνεπίφθονον εἴρυσον ἔγχος, παῖσον ἐμᾶς ὑπὸ κλῇδος· ἀκοῦ δ' ἄχος ᾧ μ' ἐχόλωσεν σὰ μάτηρ ἄθεος, τὰν ὧδ' ἐπίδοιμι πεσοῦσαν αὕτως, ὧδ' αὕτως, ὥς μ' ὤλεσεν –⏑⏑––.
