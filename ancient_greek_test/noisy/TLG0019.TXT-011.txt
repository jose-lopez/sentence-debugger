Οὔκ, ὦ κακόδαιμον, ἀλλὰ τοὺς χρηστοὺς μόνους [ἔγωγε καὶ τοὺς δικαίους καὶ σώφρονας] ἀπαρτὶ πλουτῆσαι ποήσω.                                         Τί σὺ λέγεις Οὕτω πάνυ πολλὰ κέκλοφας                                            Οἴμοι τῶν κακῶν, ἀπολεῖς.                          Σὺ μὲν οὖν σεαυτόν, ὥς γ' ἐμοὶ δοκεῖς.                  Οὐ δῆτ', ἐπεὶ τὸν Πλοῦτον, ὦ μόχθηρε σύ, ἔχω.                      Σὺ Πλοῦτον ποῖον                                          Αὐτὸν τὸν θεόν.                  Καὶ ποῦ 'στιν                                 Ἔνδον.                                        Ποῦ                                             Παρ' ἐμοί.                                                       Παρὰ σοί                                                                 Πάνυ.                  Οὐκ ἐς κόρακας Πλοῦτος παρὰ σοί                                                     Νὴ τοὺς θεούς.                  Λέγεις ἀληθῆ                                Φημί.                                      Πρὸς τῆς Ἑστίας                  Νὴ τὸν Ποσειδῶ.                                   Τὸν θαλάττιον λέγεις                  Εἰ δ' ἔστιν ἕτερός τις Ποσειδῶν, τὸν ἕτερον.                  Εἶτ' οὐ διαπέμπεις καὶ πρὸς ἡμᾶς, τοὺς φίλους                  Οὐκ ἔστι πω τὰ πράγματ' ἐν τούτῳ.                                                    Τί φῄς Οὐ τῷ μεταδοῦναι                                    Μὰ Δία· δεῖ γὰρ πρῶτα                                                             Τί                  βλέψαι ποῆσαι νώ                                    Τίνα βλέψαι φράσον.                  τὸν Πλοῦτον, ὥσπερ πρότερον, ἑνί γέ τῳ τρόπῳ.                  Τυφλὸς γὰρ ὄντως ἐστί                                         Νὴ τὸν οὐρανόν.                  Οὐκ ἐτὸς ἄρ' ὡς ἔμ' ἦλθεν οὐδεπώποτε.                  Ἀλλ' ἢν θεοὶ θέλωσι, νῦν ἀφίξεται.                  Οὔκουν ἰατρὸν εἰσαγαγεῖν ἐχρῆν τινά                  Τίς δῆτ' ἰατρός ἐστι νῦν ἐν τῇ πόλει Οὔτε γὰρ ὁ μισθὸς οὐδέν ἐστ' οὔθ' ἡ τέχνη.                  Σκοπῶμεν.                            Ἀλλ' οὐκ ἔστιν.                                            Οὐδ' ἐμοὶ δοκεῖ.                  Μὰ Δί', ἀλλ' ὅπερ πάλαι παρεσκευαζόμην ἐγώ, κατακλίνειν αὐτὸν εἰς Ἀσκληπιοῦ κράτιστόν ἐστι.                                 Πολὺ μὲν οὖν, νὴ τοὺς θεούς. Μή νυν διάτριβ', ἀλλ' ἅνυε πράττων ἕν γέ τι.                  Καὶ δὴ βαδίζω.                                 Σπεῦδέ νυν.                                             Τοῦτ' αὐτὸ δρῶ.   θερμὸν ἔργον κἀνόσιον καὶ παράνομον τολμῶντε δρᾶν ἀνθρωπαρίω κακοδαίμονε, ποῖ ποῖ τί φεύγετον οὐ μενεῖτον                                                   Ἡράκλεις.                  Ἐγὼ γὰρ ὑμᾶς ἐξολῶ κακοὺς κακῶς· τόλμημα γὰρ τολμᾶτον οὐκ ἀνασχετόν, ἀλλ' οἷον οὐδεὶς ἄλλος οὐδεπώποτε οὔτε θεὸς οὔτ' ἄνθρωπος. Ὥστ' ἀπολώλατον.                  Σὺ δ' εἶ τίς Ὠχρὰ μὲν γὰρ εἶναί μοι δοκεῖς.                  Ἴσως Ἐρινύς ἐστιν ἐκ τραγῳδίας· βλέπει γέ τοι μανικόν τι καὶ τραγῳδικόν.                  Ἀλλ' οὐκ ἔχει γὰρ δᾷδας.                                           Οὐκοῦν κλαύσεται.                  Οἴεσθε δ' εἶναι τίνα με                                           Πανδοκεύτριαν ἢ λεκιθόπωλιν. Οὐ γὰρ ἂν τοσουτονὶ ἐνέκραγες ἡμῖν οὐδὲν ἠδικημένη.                  Ἄληθες οὐ γὰρ δεινότατα δεδράκατον ζητοῦντες ἐκ πάσης με χώρας ἐκβαλεῖν                  Οὔκουν ὑπόλοιπόν σοι τὸ βάραθρον γίγνεται Ἀλλ' ἥτις εἶ λέγειν ς' ἐχρῆν αὐτίκα μάλα.                   σφὼ ποήσω τήμερον δοῦναι δίκην ἀνθ' ὧν ἐμὲ ζητεῖτον ἐνθένδ' ἀφανίσαι.                  ρ' ἐστὶν ἡ καπηλὶς ἡκ τῶν γειτόνων, ἣ ταῖς κοτύλαις ἀεί με διαλυμαίνεται                  Πενία μὲν οὖν, ἣ σφῷν ξυνοικῶ πόλλ' ἔτη.                  Ἄναξ Ἄπολλον καὶ θεοί, ποῖ τις φύγῃ                  Οὗτος, τί δρᾶς  δειλότατον σὺ θηρίον, οὐ παραμενεῖς                                Ἥκιστα πάντων.                                               Οὐ μενεῖς Ἀλλ' ἄνδρε δύο γυναῖκα φεύγομεν μίαν                  Πενία γάρ ἐστιν, ὦ πόνηρ', ἧς οὐδαμοῦ οὐδὲν πέφυκε ζῷον ἐξωλέστερον.                  Στῆθ', ἀντιβολῶ σε, στῆθι.                                             Μὰ Δί' ἐγὼ μὲν οὔ.                  Καὶ μὴν λέγω, δεινότατον ἔργον παρὰ πολὺ ἔργων ἁπάντων ἐργασόμεθ', εἰ τὸν θεὸν ἔρημον ἀπολιπόντε ποι φευξούμεθα τηνδὶ δεδιότε, μηδὲ διαμαχούμεθα.                  Ποίοισιν ὅπλοις ἢ δυνάμει πεποιθότε Ποῖον γὰρ οὐ θώρακα, ποίαν δ' ἀσπίδα οὐκ ἐνέχυρον τίθησιν ἡ μιαρωτάτη                  Θάρρει· μόνος γὰρ ὁ θεὸς οὗτος οἶδ' ὅτι τροπαῖον ἂν στήσαιτο τῶν ταύτης τρόπων.                  Γρύζειν δὲ καὶ τολμᾶτον, ὦ καθάρματε, ἐπ' αὐτοφώρῳ δεινὰ δρῶντ' εἰλημμένω                  Σὺ δ', ὦ κάκιστ' ἀπολουμένη, τί λοιδορεῖ ἡμῖν προσελθοῦς' οὐδ' ὁτιοῦν ἀδικουμένη                  Οὐδὲν γάρ, ὢ πρὸς τῶν θεῶν, νομίζετε ἀδικεῖν με τὸν Πλοῦτον ποεῖν πειρωμένω βλέψαι πάλιν                               Τί οὖν ἀδικοῦμεν τοῦτό σε, εἰ πᾶσιν ἀνθρώποισιν ἐκπορίζομεν ἀγαθόν                         Τί δ' ἂν ὑμεῖς ἀγαθὸν ἐξεύροιθ'                                                          Ὅ τι σὲ πρῶτον ἐκβαλόντες ἐκ τῆς Ἑλλάδος.                  Ἔμ' ἐκβαλόντες Καὶ τί ἂν νομίζετε κακὸν ἐργάσασθαι μεῖζον ἀνθρώποις                                                    Ὅ τι εἰ τοῦτο δρᾶν μέλλοντες ἐπιλαθοίμεθα.                  Καὶ μὴν περὶ τούτου σφῷν ἐθέλω δοῦναι λόγον τὸ πρῶτον αὐτοῦ· κἂν μὲν ἀποφήνω μόνην ἀγαθῶν ἁπάντων οὖσαν αἰτίαν ἐμὲ ὑμῖν δι' ἐμέ τε ζῶντας ὑμᾶς ... εἰ δὲ μή, ποεῖτον ἤδη τοῦθ' ὅ τι ἂν ὑμῖν δοκῇ.                  Ταυτὶ σὺ τολμᾷς, ὦ μιαρωτάτη, λέγειν                  Καὶ σύ γε διδάσκου· πάνυ γὰρ οἶμαι ῥᾳδίως ἅπανθ' ἁμαρτάνοντά ς' ἀποδείξειν ἐγώ, εἰ τοὺς δικαίους φς ποήσειν πλουσίους.                   τύμπανα καὶ κύφωνες, οὐκ ἀρήξετε                  Οὐ δεῖ σχετλιάζειν καὶ βοᾶν πρὶν ἂν μάθῃς.                  Καὶ τίς δύναιτ' ἂν μὴ βοᾶν ἰοὺ ἰοὺ τοιαῦτ' ἀκούων                                 Ὅστις ἐστὶν εὖ φρονῶν.                  Τί δῆτά σοι τίμημ' ἐπιγράψω τῇ δίκῃ, ἐὰν ἁλῷς                           Ὅ τι σοι δοκεῖ.                                           Καλῶς λέγεις.                  Τὸ γὰρ αὔτ', ἐὰν ἡττᾶσθε, καὶ σφὼ δεῖ παθεῖν.                  Ἱκανοὺς νομίζεις δῆτα θανάτους εἴκοσιν                  Ταύτῃ γε· νῷν δὲ δύ' ἀποχρήσουσιν μόνω.                  Οὐκ ἂν φθάνοιτε τοῦτο πράττοντες· τί γὰρ ἔχοι τις ἂν δίκαιον ἀντειπεῖν ἔτι         Ἀλλ' ἤδη χρῆν τι λέγειν ὑμᾶς σοφὸν ᾧ νικήσετε τηνδὶ ἐν τοῖσι λόγοις ἀντιλέγοντες, μαλακὸν δ' ἐνδώσετε μηδέν.         Φανερὸν μὲν ἔγωγ' οἶμαι γνῶναι τοῦτ' εἶναι πᾶσιν ὁμοίως, ὅτι τοὺς χρηστοὺς τῶν ἀνθρώπων εὖ πράττειν ἐστὶ δίκαιον, τοὺς δὲ πονηροὺς καὶ τοὺς ἀθέους τούτων τἀναντία δήπου. Τοῦτ' οὖν ἡμεῖς ἐπιθυμοῦντες μόλις ηὕρομεν ὥστε γενέσθαι βούλευμα καλὸν καὶ γενναῖον καὶ χρήσιμον εἰς ἅπαν ἔργον. Ἢν γὰρ ὁ Πλοῦτος νυνὶ βλέψῃ καὶ μὴ τυφλὸς ὢν περινοστῇ, ὡς τοὺς ἀγαθοὺς τῶν ἀνθρώπων βαδιεῖται κοὐκ ἀπολείψει, τοὺς δὲ πονηροὺς καὶ τοὺς ἀθέους φευξεῖται· κτα ποήσει πάντας χρηστοὺςκαὶ πλουτοῦντας δήπουτά τε θεῖα σέβοντας. Καίτοι τούτου τοῖς ἀνθρώποις τίς ἂν ἐξεύροι ποτ' ἄμεινον         Οὐδείς· τούτου μάρτυς ἐγώ σοι· μηδὲν ταύτην γ' ἀνερώτα.         Ὡς μὲν γὰρ νῦν ἡμῖν ὁ βίος τοῖς ἀνθρώποις διάκειται, τίς ἂν οὐχ ἡγοῖτ' εἶναι μανίαν κακοδαιμονίαν τ' ἔτι μᾶλλον Πολλοὶ μὲν γὰρ τῶν ἀνθρώπων ὄντες πλουτοῦσι πονηροί, ἀδίκως αὐτὰ ξυλλεξάμενοι· πολλοὶ δ' ὄντες πάνυ χρηστοὶ πράττουσι κακῶς καὶ πεινῶσιν μετὰ σοῦ τε τὰ πλεῖστα σύνεισιν. Οὔκουν εἶναί φημ', εἰ παύσει ταύτην βλέψας ποθ' ὁ Πλοῦτος, ὁδὸν ἥντιν' ἰὼν τοῖς ἀνθρώποις ἀγάθ' ἂν μείζω πορίσειεν.         Ἀλλ', ὦ πάντων ῥᾷστ' ἀνθρώπων ἀναπεισθέντ' οὐχ ὑγιαίνειν δύο πρεσβύτα, ξυνθιασώτα τοῦ ληρεῖν καὶ παραπαίειν, εἰ τοῦτο γένοιθ' ὃ ποθεῖθ' ὑμεῖς, οὔ φημ' ἂν λυσιτελεῖν σφῷν. Εἰ γὰρ ὁ Πλοῦτος βλέψειε πάλιν διανείμειέν τ' ἴσον αὑτόν, οὔτε τέχνην ἂν τῶν ἀνθρώπων οὔτ' ἂν σοφίαν μελετῴη οὐδείς· ἀμφοῖν δ' ὑμῖν τούτοιν ἀφανισθέντοιν ἐθελήσει τίς χαλκεύειν ἢ ναυπηγεῖν ἢ ῥάπτειν ἢ τροχοποιεῖν, ἢ σκυτοτομεῖν ἢ πλινθουργεῖν ἢ πλύνειν ἢ σκυλοδεψεῖν, ἢ γῆς ἀρότροις ῥήξας δάπεδον καρπὸν Δηοῦς θερίσασθαι, ἢν ἐξῇ ζῆν ἀργοῖς ὑμῖν τούτων πάντων ἀμελοῦσιν         Λῆρον ληρεῖς. Ταῦτα γὰρ ἡμῖν πάνθ' ὅσα νυνδὴ κατέλεξας οἱ θεράποντες μοχθήσουσιν.                                   Πόθεν οὖν ἕξεις θεράποντας         Ὠνησόμεθ' ἀργυρίου δήπου.                                   Τίς δ' ἔσται πρῶτον ὁ πωλῶν, ὅταν ἀργύριον κἀκεῖνος ἔχῃ                                    Κερδαίνειν βουλόμενός τις ἔμπορος ἥκων ἐκ Θετταλίας παρ' ἀπλήστων ἀνδραποδιστῶν.         Ἀλλ' οὐδ' ἔσται πρῶτον ἁπάντων οὐδεὶς οὐδ' ἀνδραποδιστὴς κατὰ τὸν λόγον ὃν σὺ λέγεις δήπου. Τίς γὰρ πλουτῶν ἐθελήσει κινδυνεύων περὶ τῆς ψυχῆς τῆς αὑτοῦ τοῦτο ποῆσαι Ὥστ' αὐτὸς ἀροῦν ἐπαναγκασθεὶς καὶ σκάπτειν τἄλλα τε μοχθεῖν ὀδυνηρότερον τρίψεις βίοτον πολὺ τοῦ νῦν.                                                  Ἐς κεφαλὴν σοί.         Ἔτι δ' οὐχ ἕξεις οὔτ' ἐν κλίνῃ καταδαρθεῖν, οὐ γὰρ ἔσονται,  οὔτ' ἐν δάπισιν, τίς γὰρ ὑφαίνειν ἐθελήσει χρυσίου ὄντος  Οὔτε μύροισιν μυρίσαι στακτοῖς ὁπόταν νύμφην ἀγάγησθον, οὔθ' ἱματίων βαπτῶν δαπάναις κοσμῆσαι ποικιλομόρφων. Καίτοι τί πλέον πλουτεῖν ἐστιν τούτων πάντων ἀποροῦντα Παρ' ἐμοῦ δ' ἐστὶν ταῦτ' εὔπορα πάνθ' ὑμῖν ὧν δεῖσθον· ἐγὼ γὰρ τὸν χειροτέχνην ὥσπερ δέσποιν' ἐπαναγκάζουσα κάθημαι διὰ τὴν χρείαν καὶ τὴν πενίαν ζητεῖν ὁπόθεν βίον ἕξει.         Σὺ γὰρ ἂν πορίσαι τί δύναι' ἀγαθὸν πλὴν φῴδων ἐκ βαλανείου καὶ παιδαρίων ὑποπεινώντων καὶ γραϊδίων κολοσυρτόν Φθειρῶν τ' ἀριθμὸν καὶ κωνώπων καὶ ψυλλῶν οὐδὲ λέγω σοι ὑπὸ τοῦ πλήθους, αἳ βομβοῦσαι περὶ τὴν κεφαλὴν ἀνιῶσιν, ἐπεγείρουσαι καὶ φράζουσαι· »Πεινήσεις· ἀλλ' ἐπανίστω.« Πρὸς δέ γε τούτοις ἀνθ' ἱματίου μὲν ἔχειν ῥάκος· ἀντὶ δὲ κλίνης στιβάδα σχοίνων κόρεων μεστήν, ἣ τοὺς εὕδοντας ἐγείρει· καὶ φορμὸν ἔχειν ἀντὶ τάπητος σαπρόν· ἀντὶ δὲ προσκεφαλαίου λίθον εὐμεγέθη πρὸς τῇ κεφαλῇ· σιτεῖσθαι δ' ἀντὶ μὲν ἄρτων μαλάχης πτόρθους, ἀντὶ δὲ μάζης φυλλεῖ' ἰσχνῶν ῥαφανίδων, ἀντὶ δὲ θράνου στάμνου κεφαλὴν κατεαγότος, ἀντὶ δὲ μάκτρας πιθάκνης πλευρὰν ἐρρωγυῖαν καὶ ταύτην· ἆρά γε πολλῶν ἀγαθῶν πᾶσιν τοῖς ἀνθρώποις ἀποφαίνω ς' αἴτιον οὖσαν         Σὺ μὲν οὐ τὸν ἐμὸν βίον εἴρηκας, τὸν τῶν πτωχῶν δ' ἐπεκρούσω.         Οὔκουν δήπου τῆς πτωχείας πενίαν φαμὲν εἶναι ἀδελφήν         Ὑμεῖς γ' οἵπερ καὶ Θρασυβούλῳ Διονύσιον εἶναι ὅμοιον. Ἀλλ' οὐχ οὑμὸς τοῦτο πέπονθεν βίος οὐ μὰ Δί', οὐδέ γε μέλλει. Πτωχοῦ μὲν γὰρ βίος, ὃν σὺ λέγεις, ζῆν ἐστιν μηδὲν ἔχοντα· τοῦ δὲ πένητος ζῆν φειδόμενον καὶ τοῖς ἔργοις προσέχοντα, περιγίγνεσθαι δ' αὐτῷ μηδέν, μὴ μέντοι μηδ' ἐπιλείπειν.         Ὡς μακαρίτην, ὦ Δάματερ, τὸν βίον αὐτοῦ κατέλεξας, εἰ φεισάμενος καὶ μοχθήσας καταλείψει μηδὲ ταφῆναι.         Σκώπτειν πειρᾷ καὶ κωμῳδεῖν τοῦ σπουδάζειν ἀμελήσας, οὐ γιγνώσκων ὅτι τοῦ Πλούτου παρέχω βελτίονας ἄνδρας καὶ τὴν γνώμην καὶ τὴν ἰδέαν. Παρὰ τῷ μὲν γὰρ ποδαγρῶντες καὶ γαστρώδεις καὶ παχύκνημοι καὶ πίονές εἰσιν ἀσελγῶς, παρ' ἐμοὶ δ' ἰσχνοὶ καὶ σφηκώδεις καὶ τοῖς ἐχθροῖς ἀνιαροί.         Ἀπὸ τοῦ λιμοῦ γὰρ ἴσως αὐτοῖς τὸ σφηκῶδες σὺ πορίζεις.         Περὶ σωφροσύνης ἤδη τοίνυν περανῶ σφῷν κἀναδιδάξω ὅτι κοσμιότης οἰκεῖ μετ' ἐμοῦ, τοῦ Πλούτου δ' ἐστὶν ὑβρίζειν.                  Πάνυ γοῦν κλέπτειν κόσμιόν ἐστιν καὶ τοὺς τοίχους διορύττειν. [ΒΛ.] [Νὴ τὸν Δί', εἰ δεῖ λαθεῖν αὐτόν, πῶς οὐχὶ κόσμιόν ἐστιν]                  Σκέψαι τοίνυν ἐν ταῖς πόλεσιν τοὺς ῥήτορας, ὡς ὁπόταν μὲν ὦσι πένητες, περὶ τὸν δῆμον καὶ τὴν πόλιν εἰσὶ δίκαιοι, πλουτήσαντες δ' ἀπὸ τῶν κοινῶν παραχρῆμ' ἄδικοι γεγένηνται, ἐπιβουλεύουσί τε τῷ πλήθει καὶ τῷ δήμῳ πολεμοῦσιν.         Ἀλλ' οὐ ψεύδει τούτων γ' οὐδέν, καίπερ σφόδρα βάσκανος οὖσα. Ἀτὰρ οὐχ ἧττόν γ' οὐδὲν κλαύσει, μηδὲν ταύτῃ γε κομήσῃς,  ὁτιὴ ζητεῖς τοῦτ' ἀναπείθειν ἡμᾶς, ὡς ἔστιν ἄμεινον πενία πλούτου.                       Καὶ σύ γ' ἐλέγξαι μ' οὔπω δύνασαι περὶ τούτου, ἀλλὰ φλυαρεῖς καὶ πτερυγίζεις.                                       Καὶ πῶς φεύγουσί ς' ἅπαντες         Ὅτι βελτίους αὐτοὺς ποιῶ. Σκέψασθαι δ' ἔστι μάλιστα ἀπὸ τῶν παίδων· τοὺς γὰρ πατέρας φεύγουσι φρονοῦντας ἄριστα αὐτοῖς. Οὕτω διαγιγνώσκειν χαλεπὸν πρᾶγμ' ἐστὶ δίκαιον.         Τὸν Δία φήσεις ἆρ' οὐκ ὀρθῶς διαγιγνώσκειν τὸ κράτιστον· κἀκεῖνος γὰρ τὸν πλοῦτον ἔχει.                                       Ταύτην δ' ἡμῖν ἀποπέμπει.         Ἀλλ', ὦ Κρονικαῖς λήμαις ὄντως λημῶντες τὰς φρένας ἄμφω, ὁ Ζεὺς δήπου πένεται, καὶ τοῦτ' ἤδη φανερῶς σε διδάξω. Εἰ γὰρ ἐπλούτει, πῶς ἂν ποιῶν τὸν Ὀλυμπικὸν αὐτὸς ἀγῶνα ἵνα τοὺς Ἕλληνας ἅπαντας ἀεὶ δι' ἔτους πέμπτου ξυναγείρει, ἀνεκήρυττεν τῶν ἀσκητῶν τοὺς νικῶντας στεφανώσας κοτίνου στεφάνῳ Καίτοι χρυσῷ μᾶλλον ἐχρῆν, εἴπερ ἐπλούτει.         Οὔκουν τούτῳ δήπου δηλοῖ τιμῶν τὸν πλοῦτον ἐκεῖνος Φειδόμενος γὰρ καὶ βουλόμενος τούτου μηδὲν δαπανᾶσθαι, λήροις ἀναδῶν τοὺς νικῶντας τὸν πλοῦτον ἐᾷ παρ' ἑαυτῷ.         Πολὺ τῆς πενίας πρᾶγμ' αἴσχιον ζητεῖς αὐτῷ περιάψαι, εἰ πλούσιος ὢν ἀνελεύθερός ἐσθ' οὑτωσὶ καὶ φιλοκερδής.         Ἀλλὰ σέ γ' ὁ Ζεὺς ἐξολέσειεν κοτίνου στεφάνῳ στεφανώσας.         Τὸ γὰρ ἀντιλέγειν τολμᾶν ὑμᾶς ὡς οὐ πάντ' ἔστ' ἀγάθ' ὑμῖν διὰ τὴν πενίαν.                        Παρὰ τῆς Ἑκάτης ἔξεστιν τοῦτο πυθέσθαι, εἴτε τὸ πλουτεῖν εἴτε τὸ πεινῆν βέλτιον. Φησὶ γὰρ αὕτη τοὺς μὲν ἔχοντας καὶ πλουτοῦντας δεῖπνον κατὰ μῆν' ἀποπέμπειν, τοὺς δὲ πένητας τῶν ἀνθρώπων ἁρπάζειν πρὶν καταθεῖναι. Ἀλλὰ φθείρου καὶ μὴ γρύξῃς ἔτι μηδ' ὁτιοῦν. Οὐ γὰρ πείσεις, οὐδ' ἢν πείσῃς.                     πόλις Ἄργους, κλύεθ' οἷα λέγει.                    Παύσωνα κάλει τὸν ξύσσιτον.                    Τί πάθω τλήμων                    Ἔρρ' ἐς κόρακας θᾶττον ἀφ' ἡμῶν.                    Εἶμι δὲ ποῖ γῆς                    Εἰς τὸν κύφων'· ἀλλ' οὐ μέλλειν χρῆν ς', ἀλλ' ἁνύειν.                     μὴν ὑμεῖς γ' ἔτι μ' ἐνταυθοῖ μεταπέμψεσθον.                    Τότε νοστήσεις· νῦν δὲ φθείρου. Κρεῖττον γάρ μοι πλουτεῖν ἐστιν, σὲ δ' ἐᾶν κλάειν μακρὰ τὴν κεφαλήν.                    Νὴ Δί' ἐγὼ γοῦν ἐθέλω πλουτῶν εὐωχεῖσθαι μετὰ τῶν παίδων τῆς τε γυναικός, καὶ λουσάμενος λιπαρὸς χωρῶν ἐκ βαλανείου τῶν χειροτεχνῶν καὶ τῆς πενίας καταπαρδεῖν.                  Αὕτη μὲν ἡμῖν ἡπίτριπτος οἴχεται. Ἐγὼ δὲ καὶ σύ γ' ὡς τάχιστα τὸν θεὸν ἐγκατακλινοῦντ' ἄγωμεν εἰς Ἀσκληπιοῦ.                  Καὶ μὴ διατρίβωμέν γε, μὴ πάλιν τις αὖ ἐλθὼν διακωλύσῃ τι τῶν προὔργου ποεῖν.                  Παῖ Καρίων, τὰ στρώματ' ἐκφέρειν ἐχρῆν αὐτόν τ' ἄγειν τὸν Πλοῦτον, ὡς νομίζεται, καὶ τἄλλ' ὅς' ἐστὶν ἔνδον εὐτρεπισμένα.                     πλεῖστα Θησείοις μεμυστιλημένοι γέροντες ἄνδρες ἐπ' ὀλιγίστοις ἀλφίτοις, ὡς εὐτυχεῖθ', ὡς μακαρίως πεπράγατε, ἅλλοι θ' ὅσοις μέτεστι τοῦ χρηστοῦ τρόπου.                  Τί δ' ἐστίν, ὦ βέλτιστε, τῶν σαυτοῦ φίλων Φαίνει γὰρ ἥκειν ἄγγελος χρηστοῦ τινος.                  Ὁ δεσπότης πέπραγεν εὐτυχέστατα, μᾶλλον δ' ὁ Πλοῦτος αὐτός· ἀντὶ γὰρ τυφλοῦ ἐξωμμάτωται καὶ λελάμπρυνται κόρας, Ἀσκληπιοῦ παιῶνος εὐμενοῦς τυχών.                    Λέγεις μοι χαράν, λέγεις μοι βοάν.                  Πάρεστι χαίρειν, ἤν τε βούλησθ' ἤν τε μή.                    Ἀναβοάσομαι τὸν εὔπαιδα καὶ μέγα βροτοῖσι φέγγος Ἀσκληπιόν.   Τίς ἡ βοή ποτ' ἐστίν ρ' ἀγγέλλεται χρηστόν τι Τοῦτο γὰρ ποθοῦς' ἐγὼ πάλαι ἔνδον κάθημαι περιμένουσα τουτονί.                  Ταχέως, ταχέως φέρ' οἶνον, ὦ δέσποιν', ἵνα καὐτὴ πίῃς, φιλεῖς δὲ δρῶς' αὐτὸ σφόδρα,  ὡς ἀγαθὰ συλλήβδην ἅπαντά σοι φέρω.                  Καὶ ποῦ 'στιν                                 Ἐν τοῖς λεγομένοις· εἴσει τάχα.                  Πέραινε τοίνυν ὅ τι λέγεις ἁνύσας ποτέ.                  Ἄκουε τοίνυν, ὡς ἐγὼ τὰ πράγματα ἐκ τῶν ποδῶν εἰς τὴν κεφαλήν σοι πάντ' ἐρῶ.                  Μὴ δῆτ' ἔμοιγ' εἰς τὴν κεφαλήν.                                                  Μὴ τἀγαθὰ ἃ νῦν γεγένηται                                  Μὴ μὲν οὖν τὰ πράγματα.                  Ὡς γὰρ τάχιστ' ἀφικόμεθα πρὸς τὸν θεὸν ἄγοντες ἄνδρα τότε μὲν ἀθλιώτατον, νῦν δ' εἴ τιν' ἄλλον μακάριον κεὐδαίμονα, πρῶτον μὲν αὐτὸν ἐπὶ θάλατταν ἤγομεν, ἔπειτ' ἐλοῦμεν.                                 Νὴ Δί' εὐδαίμων ἄρ' ἦν ἀνὴρ γέρων ψυχρᾷ θαλάττῃ λούμενος.                  Ἔπειτα πρὸς τὸ τέμενος ᾗμεν τοῦ θεοῦ. Ἐπεὶ δὲ βωμῷ πόπανα καὶ προθύματα καθωσιώθη, πελανὸς Ἡφαίστου φλογί, κατεκλίναμεν τὸν Πλοῦτον, ὥσπερ εἰκὸς ἦν· ἡμῶν δ' ἕκαστος στιβάδα παρεκαττύετο.                  σαν δέ τινες κἄλλοι δεόμενοι τοῦ θεοῦ                  Εἷς μέν γε Νεοκλείδης, ὅς ἐστι μὲν τυφλός, κλέπτων δὲ τοὺς βλέποντας ὑπερηκόντικεν· ἕτεροί τε πολλοὶ παντοδαπὰ νοσήματα ἔχοντες. Ὡς δὲ τοὺς λύχνους ἀποσβέσας ἡμῖν παρήγγειλεν καθεύδειν τοῦ θεοῦ ὁ πρόπολος. εἰπών, ἤν τις αἴσθηται ψόφου, σιγᾶν, ἅπαντες κοσμίως κατεκείμεθα. Κἀγὼ καθεύδειν οὐκ ἐδυνάμην, ἀλλά με ἀθάρης χύτρα τις ἐξέπληττε κειμένη ὀλίγον ἄπωθεν τῆς κεφαλῆς του γρᾳδίου, ἐφ' ἣν ἐπεθύμουν δαιμονίως ἐφερπύσαι. Ἔπειτ' ἀναβλέψας ὁρῶ τὸν ἱερέα τοὺς φθοῖς ἀφαρπάζοντα καὶ τὰς ἰσχάδας ἀπὸ τῆς τραπέζης τῆς ἱερᾶς. Μετὰ τοῦτο δὲ περιῆλθε τοὺς βωμοὺς ἅπαντας ἐν κύκλῳ, εἴ που πόπανον εἴη τι καταλελειμμένον· ἔπειτα ταῦθ' ἥγιζεν εἰς σάκταν τινά. Κἀγὼ νομίσας πολλὴν ὁσίαν τοῦ πράγματος ἐπὶ τὴν χύτραν τὴν τῆς ἀθάρης ἀνίσταμαι.                  Ταλάντατ' ἀνδρῶν, οὐκ ἐδεδοίκεις τὸν θεόν                  Νὴ τοὺς θεοὺς ἔγωγε, μὴ φθάσειέ με ἐπὶ τὴν χύτραν ἐλθὼν ἔχων τὰ στέμματα. Ὁ γὰρ ἱερεὺς αὐτοῦ με προὐδιδάξατο. Τὸ γρᾴδιον δ' ὡς ᾔσθετο δή μου τὸν ψόφον, τὴν χεῖρ' ὑπῆρε· κτα συρίξας ἐγὼ ὀδὰξ ἐλαβόμην ὡς παρείας ὢν ὄφις. Ἡ δ' εὐθέως τὴν χεῖρα πάλιν ἀνέσπασεν, κατέκειτό θ' αὑτὴν ἐντυλίξας' ἡσυχῇ ὑπὸ τοῦ δέους βδέουσα δριμύτερον γαλῆς. Κἀγὼ τότ' ἤδη τῆς ἀθάρης πολλὴν ἔφλων· ἔπειτ' ἐπειδὴ μεστὸς ἦν, ἀνεπαυόμην.                  Ὁ δὲ θεὸς ὑμῖν οὐ προσῄειν                                              Οὐδέπω. Μετὰ τοῦτο δ' ἤδη καὶ γέλοιον δῆτά τι ἐπόησα. Προσιόντος γὰρ αὐτοῦ μέγα πάνυ ἀπέπαρδον· ἡ γαστὴρ γὰρ ἐπεφύσητό μου.                   πού σε διὰ τοῦτ' εὐθὺς ἐβδελύττετο.                  Οὔκ, ἀλλ' Ἰασὼ μέν τις ἀκολουθοῦς' ἅμα ὑπηρυθρίασε χἠ Πανάκει' ἀπεστράφη τὴν ῥῖν' ἐπιλαβοῦς'· οὐ λιβανωτὸν γὰρ βδέω.                  Αὐτὸς δ' ἐκεῖνος                                    Οὐ μὰ Δί' οὐδ' ἐφρόντισεν.                  Λέγεις ἄγροικον ἄρα σύ γ' εἶναι τὸν θεόν                  Μὰ Δί' οὐκ ἔγωγ', ἀλλὰ σκατοφάγον.                                                      Αἲ τάλαν.                  Μετὰ ταῦτ' ἐγὼ μὲν εὐθὺς ἐνεκαλυψάμην δείσας, ἐκεῖνος δ' ἐν κύκλῳ τὰ νοσήματα σκοπῶν περιῄει πάντα κοσμίως πάνυ. Ἔπειτα παῖς αὐτῷ λίθινον θυείδιον παρέθηκε καὶ δοίδυκα καὶ κιβώτιον.                  Λίθινον                           Μὰ Δί' οὐ δῆτ', οὐχὶ τό γε κιβώτιον.                  Σὺ δὲ πῶς ἑώρας, ὦ κάκιστ' ἀπολούμενε, ὃς ἐγκεκαλύφθαι φῄς                                      Διὰ τοῦ τριβωνίου· ὀπὰς γὰρ εἶχεν οὐκ ὀλίγας μὰ τὸν Δία. Πρῶτον δὲ πάντων τῷ Νεοκλείδῃ φάρμακον κατάπλαστον ἐνεχείρησε τρίβειν, ἐμβαλὼν σκορόδων κεφαλὰς τρεῖς Τηνίων. Ἔπειτ' ἔφλα ἐν τῇ θυείᾳ συμπαραμειγνύων ὀπὸν καὶ σχῖνον· εἶτ' ὄξει διέμενος Σφηττίῳ κατέπλασεν αὐτοῦ τὰ βλέφαρ' ἐκστρέψας, ἵνα ὀδυνῷτο μᾶλλον. Ὁ δὲ κεκραγὼς καὶ βοῶν ἔφευγ' ἀνᾴξας· ὁ δὲ θεὸς γελάσας ἔφη· »Ἐνταῦθά νυν κάθησο καταπεπλασμένος, ἵν' ἐπομνύμενον παύσω σε τὰς ἐκκλησίας.«                  Ὡς φιλόπολίς τίς ἐσθ' ὁ δαίμων καὶ σοφός.                  Μετὰ τοῦτο τῷ Πλούτῳ 'τι παρεκαθέζετο, καὶ πρῶτα μὲν δὴ τῆς κεφαλῆς ἐφήψατο, ἔπειτα καθαρὸν ἡμιτύβιον λαβὼν τὰ βλέφαρα περιέψησεν. Ἡ Πανάκεια δὲ κατεπέτας' αὐτοῦ τὴν κεφαλὴν φοινικίδι καὶ πᾶν τὸ πρόσωπον· εἶθ' ὁ θεὸς ἐπόππυσεν. Ἐξῃξάτην οὖν δύο δράκοντ' ἐκ τοῦ νεὼ ὑπερφυεῖ τὸ μέγεθος.                                       φίλοι θεοί.                  Τούτω δ' ὑπὸ τὴν φοινικίδ' ὑποδύνθ' ἡσυχῇ τὰ βλέφαρα περιέλειχον, ὥς γέ μοὐδόκει· καὶ πρίν σε κοτύλας ἐκπιεῖν οἴνου δέκα, ὁ Πλοῦτος, ὦ δέσποιν', ἀνειστήκει βλέπων· ἐγὼ δὲ τὼ χεῖρ' ἀνεκρότης' ὑφ' ἡδονῆς τὸν δεσπότην τ' ἤγειρον. Ὁ θεὸς δ' εὐθέως ἠφάνισεν αὐτὸν οἵ τ' ὄφεις εἰς τὸν νεών. Οἱ δ' ἐγκατακείμενοι παρ' αὐτῷ πῶς δοκεῖς τὸν Πλοῦτον ἠσπάζοντο καὶ τὴν νύχθ' ὅλην ἐγρηγόρεσαν, ἕως διέλαμψεν ἡμέρα. Ἐγὼ δ' ἐπῄνουν τὸν θεὸν πάνυ σφόδρα, ὅτι βλέπειν ἐπόησε τὸν Πλοῦτον ταχύ, τὸν δὲ Νεοκλείδην μᾶλλον ἐπόησεν τυφλόν.                  Ὅσην ἔχεις τὴν δύναμιν, ὦναξ δέσποτα. Ἀτὰρ φράσον μοι, ποῦ 'σθ' ὁ Πλοῦτος                                                        Ἔρχεται. Ἀλλ' ἦν περὶ αὐτὸν ὄχλος ὑπερφυὴς ὅσος. Οἱ γὰρ δίκαιοι πρότερον ὄντες καὶ βίον ἔχοντες ὀλίγον αὐτὸν ἠσπάζοντο καὶ ἐδεξιοῦνθ' ἅπαντες ὑπὸ τῆς ἡδονῆς· ὅσοι δ' ἐπλούτουν οὐσίαν τ' εἶχον συχνὴν οὐκ ἐκ δικαίου τὸν βίον κεκτημένοι, ὀφρῦς ξυνῆγον ἐσκυθρώπαζόν θ' ἅμα. Οἱ δ' ἠκολούθουν κατόπιν ἐστεφανωμένοι γελῶντες, εὐφημοῦντες· ἐκτυπεῖτο δὲ ἐμβὰς γερόντων εὐρύθμοις προβήμασιν. Ἀλλ' εἶ', ἁπαξάπαντες ἐξ ἑνὸς λόγου ὀρχεῖσθε καὶ σκιρτᾶτε καὶ χορεύετε· οὐδεὶς γὰρ ὑμῖν εἰσιοῦσιν ἀγγελεῖ, ὡς ἄλφιτ' οὐκ ἔνεστιν ἐν τῷ θυλάκῳ.                  Νὴ τὴν Ἑκάτην, κἀγὼ δ' ἀναδῆσαι βούλομαι εὐαγγέλιά σε κριβανιτῶν ὁρμαθῷ τοιαῦτ' ἀπαγγείλαντα.                                       Μή νυν μέλλ' ἔτι, ὡς ἅνδρες ἐγγύς εἰσιν ἤδη τῶν θυρῶν.                  Φέρε νυν, ἰοῦς' εἴσω κομίσω καταχύσματα ὥσπερ νεωνήτοισιν ὀφθαλμοῖς ἐγώ.                  Ἐγὼ δ' ἀπαντῆσαί γ' ἐκείνοις βούλομαι.                   Καὶ προσκυνῶ γε πρῶτα μὲν τὸν ἥλιον, ἔπειτα σεμνῆς Παλλάδος κλεινὸν πέδον χώραν τε πᾶσαν Κέκροπος ἥ μ' ἐδέξατο. Αἰσχύνομαι δὲ τὰς ἐμαυτοῦ συμφοράς, οἵοις ἄρ' ἀνθρώποις ξυνὼν ἐλάνθανον, τοὺς ἀξίους δὲ τῆς ἐμῆς ὁμιλίας ἔφευγον, εἰδὼς οὐδέν.  τλήμων ἐγώ, ὡς οὔτ' ἐκεῖν' ἄρ' οὔτε ταῦτ' ὀρθῶς ἔδρων. Ἀλλ' αὖ τὰ πάντα πάλιν ἀναστρέψας ἐγὼ δείξω τὸ λοιπὸν πᾶσιν ἀνθρώποις ὅτι ἄκων ἐμαυτὸν τοῖς πονηροῖς ἐπεδίδουν.                  Βάλλ' ἐς κόρακας. Ὡς χαλεπόν εἰσιν οἱ φίλοι οἱ φαινόμενοι παραχρῆμ' ὅταν πράττῃ τις εὖ. Νύττουσι γὰρ καὶ φλῶσι τἀντικνήμια, ἐνδεικνύμενος ἕκαστος εὔνοιάν τινα. Ἐμὲ γὰρ τίς οὐ προσεῖπε Ποῖος οὐκ ὄχλος περιεστεφάνωσεν ἐν ἀγορᾷ πρεσβυτικός                   φίλτατ' ἀνδρῶν, καὶ σὺ καὶ σύ, χαίρετον. Φέρε νυν, νόμος γάρ ἐστι, τὰ καταχύσματα ταυτὶ καταχέω σου λαβοῦσα.                                            Μηδαμῶς. Ἐμοῦ γὰρ εἰσιόντος εἰς τὴν οἰκίαν πρώτιστ' ἀναβλέψαντος οὐδὲν ἐκφέρειν πρεπῶδές ἐστιν, ἀλλὰ μᾶλλον εἰσφέρειν.                  Εἶτ' οὐχὶ δέξει δῆτα τὰ καταχύσματα                  Ἔνδον γε παρὰ τὴν ἑστίαν, ὥσπερ νόμος. Ἔπειτα καὶ τὸν φόρτον ἐκφύγοιμεν ἄν. Οὐ γὰρ πρεπῶδές ἐστι τῷ διδασκάλῳ ἰσχάδια καὶ τρωγάλια τοῖς θεωμένοις προβαλόντ', ἐπὶ τούτοις εἶτ' ἀναγκάζειν γελᾶν.                  Εὖ πάνυ λέγεις· ὡς Δεξίνικός γ' οὑτοσὶ ἀνίσταθ' ὡς ἁρπασόμενος τὰς ἰσχάδας.                    Ὡς ἡδὺ πράττειν, ὦνδρές, ἐστ' εὐδαιμόνως, καὶ ταῦτα μηδὲν ἐξενεγκόντ' οἴκοθεν. Ἡμῖν γὰρ ἀγαθῶν σωρὸς εἰς τὴν οἰκίαν ἐπεισπέπαικεν οὐδὲν ἠδικηκόσιν. Οὕτω τὸ πλουτεῖν ἐστιν ἡδὺ πρᾶγμα δή. Ἡ μὲν σιπύη μεστή 'στι λευκῶν ἀλφίτων, οἱ δ' ἀμφορῆς οἴνου μέλανος ἀνθοσμίου. Ἅπαντα δ' ἡμῖν ἀργυρίου καὶ χρυσίου τὰ σκευάρια πλήρη 'στίν, ὥστε θαυμάσαι. Τὸ φρέαρ δ' ἐλαίου μεστόν· αἱ δὲ λήκυθοι μύρου γέμουσι, τὸ δ' ὑπερῷον ἰσχάδων. Ὀξὶς δὲ πᾶσα καὶ λοπάδιον καὶ χύτρα χαλκῆ γέγονε· τοὺς δὲ πινακίσκους τοὺς σαπροὺς τοὺς ἰχθυηροὺς ἀργυροῦς πάρεσθ' ὁρᾶν. Ὁ δ' ἰπνὸς γέγον' ἡμῖν ἐξαπίνης ἐλεφάντινος. Στατῆρσι δ' οἱ θεράποντες ἀρτιάζομεν χρυσοῖς· ἀποψώμεσθα δ' οὐ λίθοις ἔτι, ἀλλὰ σκοροδίοις ὑπὸ τρυφῆς ἑκάστοτε. Καὶ νῦν ὁ δεσπότης μὲν ἔνδον βουθυτεῖ ὗν καὶ τράγον καὶ κριὸν ἐστεφανωμένος, ἐμὲ δ' ἐξέπεμψεν ὁ καπνός· οὐχ οἷός τε γὰρ ἔνδον μένειν ἦν· ἔδακνε γὰρ τὰ βλέφαρά μου.  Ἕπου μετ' ἐμοῦ, παιδάριον, ἵνα πρὸς τὸν θεὸν ἴωμεν.                        Ἔα, τίς ἐσθ' ὁ προσιὼν οὑτοσί                  Ἀνὴρ πρότερον μὲν ἄθλιος, νῦν δ' εὐτυχής.                  Δῆλον ὅτι τῶν χρηστῶν τις, ὡς ἔοικας, εἶ.                  Μάλιστ'.                           Ἔπειτα τοῦ δέει                                            Πρὸς τὸν θεὸν ἥκω. μεγάλων γάρ μοὐστὶν ἀγαθῶν αἴτιος. Ἐγὼ γὰρ ἱκανὴν οὐσίαν παρὰ τοῦ πατρὸς λαβὼν ἐπήρκουν τοῖς δεομένοις τῶν φίλων, εἶναι νομίζων χρήσιμον πρὸς τὸν βίον.                   πού σε ταχέως ἐπέλιπεν τὰ χρήματα.                  Κομιδῇ μὲν οὖν.                                  Οὐκοῦν μετὰ ταῦτ' ἦσθ' ἄθλιος.                  Κομιδῇ μὲν οὖν. Κἀγὼ μὲν ᾤμην οὓς τέως εὐεργέτησα δεομένους ἕξειν φίλους ὄντως βεβαίους, εἰ δεηθείην ποτέ· οἱ δ' ἐξετρέποντο κοὐκ ἐδόκουν ὁρᾶν μ' ἔτι.                  Καὶ κατεγέλων γ' εὖ οἶδ' ὅτι.                                                Κομιδῇ μὲν οὖν· αὐχμὸς γὰρ ὢν τῶν σκευαρίων μ' ἀπώλεσεν. Ἀλλ' οὐχὶ νῦν. Ἀνθ' ὧν ἐγὼ πρὸς τὸν θεὸν προσευξόμενος ἥκω δικαίως ἐνθάδε.                  Τὸ τριβώνιον δὲ τί δύναται, πρὸς τῶν θεῶν, ὃ φέρει μετὰ σοῦ τὸ παιδάριον τουτί φράσον.                  Καὶ τοῦτ' ἀναθήσων ἔρχομαι πρὸς τὸν θεόν.                  Μῶν οὖν ἐμυήθης δῆτ' ἐν αὐτῷ τὰ μεγάλα                  Οὔκ, ἀλλ' ἐνερρίγως' ἔτη τριακαίδεκα.                  Τὰ δ' ἐμβάδια                                 Καὶ ταῦτα συνεχειμάζετο.                  Καὶ ταῦτ' ἀναθήσων ἔφερες οὖν                                                 Νὴ τὸν Δία.                  Χαρίεντά γ' ἤκεις δῶρα τῷ θεῷ φέρων.  Οἴμοι κακοδαίμων, ὡς ἀπόλωλα δείλαιος, καὶ τρισκακοδαίμων καὶ τετράκις καὶ πεντάκις καὶ δωδεκάκις καὶ μυριάκις· ἰοὺ ἰού. Οὕτω πολυφόρῳ συγκέκραμαι δαίμονι.                  Ἄπολλον ἀποτρόπαιε καὶ θεοὶ φίλοι, τί ποτ' ἐστὶν ὅ τι πέπονθεν ἅνθρωπος κακόν                  Οὐ γὰρ σχέτλια πέπονθα νυνὶ πράγματα, ἀπολωλεκὼς ἅπαντα τἀκ τῆς οἰκίας διὰ τὸν θεὸν τοῦτον, τὸν ἐσόμενον τυφλὸν πάλιν αὖθις, ἤνπερ μὴ 'πιλίπωσιν αἱ δίκαι                  Ἐγὼ σχεδὸν τὸ πρᾶγμα γιγνώσκειν δοκῶ. Προσέρχεται γάρ τις κακῶς πράττων ἀνήρ, ἔοικε δ' εἶναι τοῦ πονηροῦ κόμματος.                  Νὴ Δία καλῶς τοίνυν ποιῶν ἀπόλλυται.                  Ποῦ, ποῦ 'σθ' ὁ μόνος ἅπαντας ἡμᾶς πλουσίους ὑποσχόμενος οὗτος ποήσειν εὐθέως, εἰ πάλιν ἀναβλέψειεν ἐξ ἀρχῆς Ὁ δὲ πολὺ μᾶλλον ἐνίους ἐστὶν ἐξολωλεκώς.                  Καὶ τίνα δέδρακε δῆτα τοῦτ'                                               Ἐμὲ τουτονί.                   τῶν πονηρῶν ἦσθα καὶ τοιχωρύχων                  Μὰ Δί', οὐ μὲν οὖν ἐσθ' ὑγιὲς ὑμῶν οὐδενός, κοὐκ ἔσθ' ὅπως οὐκ ἔχετέ μου τὰ χρήματα.                  Ὡς σοβαρός, ὦ Δάματερ, εἰσελήλυθεν ὁ συκοφάντης. Δῆλον ὅτι βουλιμιᾷ.                  Σὺ μὲν εἰς ἀγορὰν ἰὼν ταχέως οὐκ ἂν φθάνοις· ἐπὶ τοῦ τροχοῦ γὰρ δεῖ ς' ἐκεῖ στρεβλούμενον εἰπεῖν ἃ πεπανούργηκας.                                         Οἰμώξἄρα σύ.                  Νὴ τὸν Δία τὸν σωτῆρα, πολλοῦ γ' ἄξιος ἅπασι τοῖς Ἕλλησιν ὁ θεὸς οὗτος, εἰ τοὺς συκοφάντας ἐξολεῖ κακοὺς κακῶς.                  Οἴμοι τάλας· μῶν καὶ σὺ μετέχων καταγελᾷς Ἐπεὶ πόθεν θοἰμάτιον εἴληφας τοδί Ἐχθὲς δ' ἔχοντ' εἶδόν ς' ἐγὼ τριβώνιον.                  Οὐδὲν προτιμῶ σου· φορῶ γὰρ πριάμενος τὸν δακτύλιον τονδὶ παρ' Εὐδάμου δραχμῆς.                  Ἀλλ' οὐδέν' ἔστι συκοφάντου δήγματος.                  ρ' οὐχ ὕβρις ταῦτ' ἐστὶ πολλή Σκώπτετον, ὅ τι δὲ ποεῖτον ἐνθάδ' οὐκ εἰρήκατον. Οὐκ ἐπ' ἀγαθῷ γὰρ ἐνθάδ' ἐστὸν οὐδενί.                  Μὰ τὸν Δί' οὔκουν τῷ γε σῷ, σάφ' ἴσθ' ὅτι.                  Ἀπὸ τῶν ἐμῶν γὰρ ναὶ μὰ Δία δειπνήσετον.                  Ὡς δὴ 'π' ἀληθείᾳ σὺ μετὰ τοῦ μάρτυρος διαρραγείης                               μηδενός γ' ἐμπλήμενος.                  Ἀρνεῖσθον Ἔνδον ἐστίν, ὦ μιαρωτάτω, πολὺ χρῆμα τεμαχῶν καὶ κρεῶν ὠπτημένων. Υυ υυ υυ υυ υυ υυ.                  Κακόδαιμον, ὀσφραίνει τι                                            Τοῦ ψύχους γ' ἴσως. [ἐπεὶ τοιοῦτόν γ' ἀμπέχεται τριβώνιον.]                  Ταῦτ' οὖν ἀνασχέτ' ἐστίν, ὦ Ζεῦ καὶ θεοί, τούτους ὑβρίζειν εἰς ἔμ' Οἴμ' ὡς ἄχθομαι ὅτι χρηστὸς ὢν καὶ φιλόπολις πάσχω κακῶς.
