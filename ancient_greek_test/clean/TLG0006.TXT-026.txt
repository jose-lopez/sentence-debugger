ἰδοὺ κτύπος ὅδε κορτάλων.
οὐ τάδε πήνας, οὐ τάδε κερκίδος ἱστοτόνου παραμύθια Λήμνια Μοῦσα θέλει με κρέκειν, ὅ τι δ' εἰς ὕπνον ἢ χάριν ἢ θεραπεύματα πρόσφορα [π]αιδὶ πρέπει νεαρῷ τάδε μελῳδὸς αὐδῶ.
τ[ά]δε μοι τάδε θυμὸς ἰδεῖν ἵεται, Δαναῶν δὲ πόνους ἕτερος ἀναβοάτω.
Ἀργείαν θ' ἑτέραν κλύω [λέκ]τρῳ βασίλειαν Ἰὼ [πάτ]ρας ἀμφὶς ἀμεῖψαι [κερ]ασφόρον ἄταν.
[ῥ]υτὸν λαβεῖν [χ]ρ[ῄζοιμ'] ἂν ἐν κρωσσοῖς ὕδωρ [χ]έρνιβα θεοῖ[σ]ιν ὅ[διον] ὡς χεαίμεθα.
στατῶν γὰρ ὑδάτων [ν]άματ' οὐ διειπετῆ, στρατοῦ δὲ πλήθει πάντα συνταράσσεται.
φυλάσ[σ]ετα[ι] γῆ φρου[ρίο]ισιν ἐν κύκλῳ.
[ν]ικᾷ[ς]· ἐῶ δὴ τοῦτ[ό] γ'· ἀλλ' [ἀ]πέρχομαι.
σκόπει, φίλας [γὰ]ρ τά[σδε] συμβούλους ἔχεις.
ὦ πρ⸢ῷρα καὶ λευκαῖνον ἐξ ἅλ⸣μης ὕδωρ Ἀργ⸢οῦς, ἰὼ παῖδ', ὡς ἀπόλλ⸣υμαι κακῶς.
ὦ μά⸢ντι πατρὸς Οἰκλέους, θαν⸣ούμεθα.
ἔλθ', οἶ⸢σθα γὰρ δὴ τἀμά, καὶ⸣ σὲ μάρτυρα σαφέσ⸢τατον δέξαιτ' ἂν ἥ⸣δ' ἐμῶν κακῶν.
ἄγετε, φίλων γὰρ οὐδέν' εἰσορῶ πέλας ὅστις με σώσει· κενὰ δ' [ἐ]πῃδέσθην ἄρα.
ἐπίσχες, ὦ πέμπουσα τ[ή]νδ' ἐπὶ σφαγά[ς], δόμων ἄνασσα· τῷ γὰρ εὐπρεπεῖ ς' ἰδὼν τοὐλευθερόν σοι προστίθημι τῇ φύσει.
μέλλω τε θνῄσκειν, δεσμίαν τέ μ' εἰσορᾷς πρὸς σοῖσι γόνασιν, ἣ τόθ' εἱπόμην ξένοις· ὅσια δὲ πράξεις ὅσιος ὤν· πρ[ο]δοὺς δέ με ὄνειδος Ἀργείοισιν Ἕλλησίν τ' ἔσῃ.
εἰδὼς ἀφῖγμαι τὴν τύχην θ' ὑπειδόμην τὴν σὴν ἃ πείσῃ τ' ἐκπεπνευκότος τέκνου, ἥκ[ω] δ' ἀρήξων συμφοραῖσι ταῖσι σαῖς, τὸ μ[ὲ]ν βίαιον οὐκ ἔχων, τὸ δ' εὐσεβές.
αἰ[σχρ]ὸν γὰρ εὖ μὲν ἐξεπίστασθαι παθεῖν δρᾶσαι δὲ μηδὲν εὖ παθόντα πρὸς σέθεν.
πρῶτον μὲν οὖν σὸν δεῖξον, ὦ ξένη, κάρα· σῶφρον γὰρ ὄμμα τοὐμὸν Ἑλλήνων λόγος πολὺς διήκει· καὶ πέφυχ' οὕτως, γύναι, κοσμεῖν τ' ἐμαυτὸν καὶ τὰ διαφέρονθ' ὁρᾶν.
ἔπειτ' ἄκουσον, τοῦ τάχους δὲ τοῦδ' ἄνες· εἰς μὲν γὰρ ἄλλο πᾶν ἁμαρτάνειν χρεών, ψυχὴν δ' ἐς ἀνδρὸς ἢ γυναικὸς οὐ καλόν.
ὦ ξένε πρὸς Ἄργει πλησία[ν] ναίων χθόνα, πάντων ἀκούους' οἶδά ς' ὄ[ν]τα σώφρονα· οὐ γάρ ποτ' εἰς τόδ' ὄμμ' ἂν ἔβλ[ε]ψας παρών.
νῦν δ' εἴ τι βούλῃ, καὶ κλύε[ι]ν σέθεν θέλω καί ς' ἐκδιδάσκειν· οὐκ ἀνάξιος γὰρ εἶ.
σταφ[ πεπληφ[ τούτων σὺ δε[ ὥραις γεονγ[ Ἥρας εδοιδ[ Διονυσονολ[ τρίτος Διόνυ[σος Χίου παρα[ οιαν τα τ[ Λῆμνον[ ἐγὼ δε[ σὺ δ' αμ[ Διοπα[ι πας[ α[.
