ποίαν σε φῶμεν γαῖαν ἐκλελοιπότα πόλει ξενοῦσθαι τῇδε τίς πάτρας ὅρος τίς ἔσθ' ὁ φύσας τοῦ κεκήρυξαι πατρός τί σε μάτηρ ἐν δεκάτᾳ τόκου ὠνόμαζεν δειλῶν γυναῖκες δεσποτῶν θρασύστομοι.
πέφυκε γάρ πως παισὶ πολέμιον γυνὴ τοῖς πρόσθεν ἡ ζυγεῖσα δευτέρῳ πατρί.
εἰ μὴ καθέξεις γλῶσσαν, ἔσται σοι κακά.
τί γὰρ πατρῴας ἀνδρὶ φίλτερον χθονός κρεῖσσον δὲ πλούτου καὶ βαθυσπόρου χθονὸς ἀνδρῶν δικαίων κἀγαθῶν ὁμιλίαι.
ἀνδρὸς ὑπ' ἐσθλοῦ καὶ τυραννεῖσθαι καλόν.
ἦ που κρεῖσσον τῆς εὐγενίας τὸ καλῶς πράσσειν.
κατθανεῖν δ' ὀφείλεται καὶ τῷ κατ' οἴκους ἐκτὸς ἡμένῳ πόνων.
ἔστι καὶ πταίσαντ' ἀρετὰν ἀποδείξασθαι θανάτῳ.
Πάνακτος ἀντραῖος  Ἕλλην γάρ, ὡς λέγουσι, γίγνεται Διός, τοῦ δ' Αἴολος παῖς, Αἰόλου δὲ Σίσυφος Ἀθάμας τε Κρηθεύς θ' ὅς τ' ἐπ' Ἀλφειοῦ ῥοαῖς θεοῦ μανεὶς ἔρριψε Σαλμωνεὺς φλόγα.
ἴδοιμι δ' αὐτῶν ἔκγον' ἄρσεν' ἀρσένων· πρῶτον μὲν εἶδος ἄξιον τυραννίδος· πλείστη γὰρ ἀρετὴ τοῦθ' ὑπάρχον ἐν βίῳ, τὴν ἀξίωσιν τῶν καλῶν τὸ σῶμ' ἔχειν.
λαμπροὶ δ' ἐν αἰχμαῖς Ἄρεος ἔν τε συλλόγοις, μή μοι τὰ κομψὰ ποικίλοι γενοίατο, ἀλλ' ὧν πόλει δεῖ μεγάλα βουλεύοντες εὖ.
ἆρ' ἔτυμον φάτιν ἔγνων, Αἴολε, ς' εὐνάζειν τέκνα φίλτατα δοξάσαι ἔστι, κόραι· τὸ δ' ἐτήτυμον οὐκ ἔχω εἰπεῖν.
τί δ' αἰσχρὸν ἢν μὴ τοῖσι χρωμένοις δοκῇ μὴ πλοῦτον εἴπῃς· οὐχὶ θαυμάζω θεόν, ὃν χὡ κάκιστος ῥᾳδίως ἐκτήσατο.
δοκεῖτ' ἂν οἰκεῖν γαῖαν, εἰ πένης ἅπας λαὸς πολιτεύοιτο πλουσίων ἄτερ οὐκ ἂν γένοιτο χωρὶς ἐσθλὰ καὶ κακά, ἀλλ' ἔστι τις σύγκρασις, ὥστ' ἔχειν καλῶς.
ἃ μὴ γὰρ ἔστι τῷ πένητι πλούσιος δίδως'· ἃ δ' οἱ πλουτοῦντες οὐ κεκτήμεθα, τοῖσιν πένησι χρώμενοι τιμώμεθα.
τὴν δ' εὐγένειαν πρὸς θεῶν μή μοι λέγε, ἐν χρήμασιν τόδ' ἐστί, μὴ γαυροῦ, πάτερ· κύκλῳ γὰρ ἕρπει· τῷ μὲν ἔσθ', ὃ δ' οὐκ ἔχει· κοινοῖσι δ' αὐτοῖς χρώμεθ'· ᾧ δ' ἂν ἐν δόμοις χρόνον συνοικῇ πλεῖστον, οὗτος εὐγενής.
ἀλλ' ἢ τὸ γῆρας τὴν Κύπριν χαίρειν ἐᾷ, ἥ τ' Ἀφροδίτη τοῖς γέρουσιν ἄχθεται.
κακὸν γυναῖκα πρὸς νέαν ζεῦξαι νέον· μακρὰ γὰρ ἰσχὺς μᾶλλον ἀρσένων μένει, θήλεια δ' ἥβη θᾶσσον ἐκλείπει δέμας.
φεῦ φεῦ, παλαιὸς αἶνος ὡς καλῶς ἔχει· γέροντες οὐδέν ἐσμεν ἄλλο πλὴν ψόφος καὶ σχῆμ', ὀνείρων δ' ἕρπομεν μιμήματα· νοῦς δ' οὐκ ἔνεστιν, οἰόμεσθα δ' εὖ φρονεῖν.
τῇ δ' Ἀφροδίτῃ πόλλ' ἔνεστι ποικίλα· τέρπει τε γὰρ μάλιστα καὶ λυπεῖ βροτούς.
τύχοιμι δ' αὐτῆς ἡνίκ' ἐστὶν εὐμενής.
ἦ βραχύ τοι σθένος ἀνέρος· ἀλλὰ ποικιλίᾳ πραπίδων δεινὰ μὲν φῦλα πόντου χθονίων τ' ἀερίων τε δάμναται παιδεύματα.
παῖδες, σοφοῦ πρὸς ἀνδρὸς ὅστις ἐν βραχεῖ πολλοὺς καλῶς οἷός τε συντέμνειν λόγους.
σιγᾶν φρονοῦντα κρείσσον' εἰς ὁμιλίαν πεσόντα· τούτῳ δ' ἀνδρὶ μήτ' εἴην φίλος μήτε ξυνείην, ὅστις αὐτάρκη φρονεῖν πέποιθε δούλους τοὺς φίλους ἡγούμενος.
ἀλλ' ὅμως οἰκτρός τις αἰὼν πατρίδος ἐκλιπεῖν ὅρους.
ὀργῇ γὰρ ὅστις εὐθέως χαρίζεται, κακῶς τελευτᾷ· πλεῖστα γὰρ σφάλλει βροτούς.
κακῆς ἀπ' ἀρχῆς γίγνεται τέλος κακόν.
οἴμοι, τίς ἀλγεῖν οὐκ ἐπίσταται κακοῖς τίς ἂν κλύων τῶνδ' οὐκ ἂν ἐκβάλοι δάκρυ γλυκεῖα γάρ μοι φροντὶς οὐδαμῇ βίου.
αἰεὶ τὸ μὲν ζῇ, τὸ δὲ μεθίσταται κακόν, τὸ δ' αὖ πέφηνεν αὖθις ἐξ ἀρχῆς νέον.
γυναῖκα δ' ὅστις παύσεται λέγων κακῶς, δύστηνος ἆρα κοὐ σοφὸς κεκλήσεται.
μοχθεῖν ἀνάγκη· τὰς δὲ δαιμόνων τύχας ὅστις φέρει κάλλιστ' ἀνὴρ οὗτος σοφός.
τὰ πόλλ' ἀνάγκη διαφέρει τολμήματα.
ἀκρατές κατηρτυκέναι  καὶ χρόνου προύβαινε πούς παλαιὰ καινοῖς δακρύοις οὐ χρὴ στένειν.
οἶδ'· ἀλλὰ κάμπτειν τῷ χρόνῳ λύπας χρεών.
χρῆν· τοῦτο δ' εἰπεῖν ῥᾷον ἢ φέρειν κακά.
ὥστ' οὔτις ἀνδρῶν εἰς ἅπαντ' εὐδαιμονεῖ.
πάντων τὸ θανεῖν· τὸ δὲ κοινὸν ἄχος μετρίως ἀλγεῖν σοφία μελετᾷ.
ὅθεν δὲ νικᾶν χρῆν σε, δυστυχεῖς, ἄναξ· ὅθεν δέ ς' οὐ χρῆν, εὐτυχεῖς.
δούλοισι γὰρ τοῖς σοῖσι νικᾷς, τοῖς δ' ἐλευθέροισιν οὔ.
σοφὸς μὲν οὖν εἶ, Πρίαμ', ὅμως δέ σοι λέγω· δούλου φρονοῦντος μᾶλλον ἢ φρονεῖν χρεὼν οὐκ ἔστιν ἄχθος μεῖζον οὐδὲ δώμασιν κτῆσις κακίων οὐδ' ἀνωφελεστέρα.
ἤλεγχον· οὕτω γὰρ κακὸν δούλων γένος· γαστὴρ ἅπαντα, τοὐπίσω δ' οὐδὲν σκοπεῖ.
δούλων ὅσοι φιλοῦσι δεσποτῶν γένος, πρὸς τῶν ὁμοίων πόλεμον αἴρονται μέγαν.
δούλους γὰρ οὐ καλὸν πεπᾶσθαι κρείσσονας τῶν δεσποτῶν.
περισσόμυθος ὁ λόγος, εὐγένειαν εἰ βρότειον εὐλογήσομεν.
τὸ γὰρ πάλαι καὶ πρῶτον ὅτ' ἐγενόμεθα, διὰ δ' ἔκρινεν ἁ τεκοῦσα γᾶ βροτούς, ὁμοίαν χθὼν ἅπασιν ἐξεπαίδευσεν ὄψιν.
ἴδιον οὐδὲν ἔσχομεν· μία δὲ γονὰ τό τ' εὐγενὲς καὶ τὸ δυσγενές· νόμῳ δὲ γαῦρον αὐτὸ κραίνει χρόνος.
τὸ φρόνιμον εὐγένεια καὶ τὸ συνετὸν ὁ θεὸς δίδωσιν, οὐχ ὁ πλοῦτος.
οὐκ ἔστιν ἐν κακοῖσιν εὐγένεια, παρ' ἀγαθοῖσι δ' ἀνδρῶν.
κακόν τι παίδευμ' ἦν ἄρ' εἰς εὐανδρίαν ὁ πλοῦτος ἀνθρώποισιν αἵ τ' ἄγαν τρυφαί· πενία δὲ δύστηνον μέν, ἀλλ' ὅμως τρέφει μοχθεῖν τ' ἀμείνω τέκνα καὶ δραστήρια.
ἄδικον ὁ πλοῦτος, πολλὰ δ' οὐκ ὀρθῶς ποεῖ.
ἄναξ, διαβολαὶ δεινὸν ἀνθρώποις κακόν· ἀγλωσσίᾳ δὲ πολλάκις ληφθεὶς ἀνὴρ δίκαια λέξας ἧσσον εὐγλώσσου φέρει.
ὦ παγκάκιστοι καὶ τὸ δοῦλον οὐ λόγῳ ἔχοντες, ἀλλὰ τῇ τύχῃ κεκτημένοι οἴμοι, θανοῦμαι διὰ τὸ χρήσιμον φρενῶν, ἣ τοῖσιν ἄλλοις γίγνεται σωτηρία.
ἐκ τῶν ὁμοίων οἱ κακοὶ γαμοῦς' ἀεί.
χρόνος δὲ δείξει ς'· ᾧ τεκμηρίῳ μαθὼν ἢ χρηστὸν ὄντα γνώσομαί ς' ἢ κακόν.
μισῶ σοφὸν ἐν λόγοισιν, ἐς δ' ὄνησιν οὐ σοφόν.
Ἑκάβη, τὸ θεῖον ὡς ἄελπτον ἔρχεται θνητοῖσιν, ἕλκει δ' οὔποτ' ἐκ ταὐτοῦ τύχας.
ἄρρητος κόρη  ἥκω δ' ἀτενὴς ἀπ' οἴκων οὐδὲ πυνθάνεσθε ταῦτ', ὦ παρθένοι, τἀν τῇ πόλει ὁ φόβος, ὅταν τις αἵματος μέλλῃ πέρι λέγειν καταστὰς εἰς ἀγῶν' ἐναντίον, τό τε στόμ' εἰς ἔκπληξιν ἀνθρώπων ἄγει τὸν νοῦν τ' ἀπείργει μὴ λέγειν ἃ βούλεται.
τῷ μὲν γὰρ ἔνι κίνδυνος, ὃ δ' ἀθῷος μένει.
ὅμως δ' ἀγῶνα τόνδε δεῖ μ' ὑπεκδραμεῖν· ψυχὴν γὰρ ἆθλα κειμένην ἐμὴν ὁρῶ.
μητέρα κατέκταν τὴν ἐμήν, βραχὺς λόγος.
ἑκὼν ἑκοῦσαν ἢ οὐ θέλουσαν οὐχ ἑκών μάλιστα μέν μ' ἐπῆρ' ἐπισκήψας πατήρ, ὅθ' ἅρματ' εἰσέβαινεν εἰς Θήβας ἰών.
ὃς Οἰδίπουν ἀπώλες', Οἰδίπους δ' ἐμέ, χρυσοῦν ἐνεγκὼν ὅρμον εἰς Ἄργους πόλιν.
αἷμα γὰρ σόν, μῆτερ, ἀπενίψατο χαῖρ', ὦ γεραιέ· τήν τε παῖδ' ἐκδοὺς ἐμοὶ γαμβρὸς νομίζῃ καὶ πατὴρ σωτήρ τ' ἐμός.
ἀργαίνειν φίλαι φίλαι, πρόβατε, μόλε τις ὧδε· ποδαπὸς ὁ ξένος Κορινθίοις ἔμολεν ἀγχίαλος ὦ παῖ Κρέοντος, ὡς ἀληθὲς ἦν ἄρα, ἐσθλῶν ἀπ' ἀνδρῶν ἐσθλὰ γίγνεσθαι τέκνα, κακῶν δ' ὅμοια τῇ φύσει τῇ τοῦ πατρός.
ὁρᾶτε τὸν τύραννον ὡς ἄπαις γέρων φεύγει· φρονεῖν δὲ θνητὸν ὄντ' οὐ χρὴ μέγα.
ἀπαιώνιστον γυναῖκα καὶ ὠφελίαν καὶ νόσον ἀνδρὶ φέρειν μεγίσταν ἐδίδαξα τὠμῷ λόγῳ.
βροτοῖς τὰ μείζω τῶν μέσων τίκτει νόσους· θεῶν δὲ θνητοὺς κόσμον οὐ πρέπει φέρειν.
φεῦ φεῦ, τὰ μεγάλα μεγάλα καὶ πάσχει κακά.
ταπεινὰ γὰρ χρὴ τοὺς κακῶς πεπραγότας λέγειν, ἐς ὄγκον δ' οὐκ ἄνω βλέπειν τύχης.
τὰ τῶν τεκόντων ὡς μετέρχεται θεὸς μιάσματα εἰ τοῦ τεκόντος οὐδὲν ἐντρέπῃ πατρός ἢ τί πλέον εἶναι παῖδας ἀνθρώποις, πάτερ, εἰ μὴ ἐπὶ τοῖς δεινοῖσιν ὠφελήσομεν μέτεστι τοῖς δούλοισι δεσποτῶν νόσου.
ὅστις δὲ δούλῳ φωτὶ πιστεύει βροτῶν, πολλὴν παρ' ἡμῖν μωρίαν ὀφλισκάνει.
γυναῖκες, ὁρμήθητε μηδ' ἀθυμία σχέθῃ τις ὑμᾶς· ταῦτα γὰρ σκεθρῶς ὁρᾶν ἡμᾶς ἀνάγκη τοὺς νομίζοντας τέχνην  πολὺς δ' ἀνεῖρπε κισσὸς εὐφυὴς κλάδος, ἀηδόνων μουσεῖον οὐ γάρ ποτ' εἴων Σθένελον εἰς τὸν εὐτυχῆ χωροῦντα τοῖχον τῆς δίκης ἀποστερεῖν.
πόθεν δὲ πεύκης πανὸν ἐξηῦρες λαβεῖν ἀτρέκεια δ' ἄριστον ἀνδρὸς ἐν πόλει δικαίου πέλει.
ἴστω τ' ἄφρων ὢν ὅστις ἄνθρωπος γεγὼς δῆμον κολούει χρήμασιν γαυρούμενος.
ἀεὶ δ' ἀρέσκειν τοῖς κρατοῦσι· ταῦτα γὰρ δούλοις ἄριστα· κἀφ' ὅτῳ τεταγμένος εἴη τις, ἁνδάνοντα δεσπόταις ποεῖν.
τῶν γὰρ δυναστῶν πλεῖστος ἐν πόλει λόγος.
ἀλλ' οὐδὲν ηὑγένεια πρὸς τὰ χρήματα· τὸν γὰρ κάκιστον πλοῦτος εἰς πρώτους ἄγει.
σκαιόν τι χρῆμα πλοῦτος ἥ τ' ἀπειρία.
ἀλλ' οὐ γὰρ ὀρθῶς ταῦτα, γενναίως δ' ἴσως ἔπραξας· αἰνεῖσθαι δὲ δυστυχῶν ἐγὼ μισῶ· λόγος γὰρ τοὔργον οὐ νικᾷ ποτε.
ἀλλ' εὖ φέρειν χρὴ συμφορὰς τὸν εὐγενῆ.
τὸν εὐτυχοῦντα χρῆν σοφὸν πεφυκέναι.
θάρσει, τάχ' ἂν γένοιτο· πολλά τοι θεὸς κἀκ τῶν ἀέλπτων εὔπορ' ἀνθρώποις τελεῖ.
ἀλλ' ἡμέρα τοι πολλὰ καὶ μέλαινα νὺξ τίκτει βροτοῖσιν.
σοφώτεροι γὰρ συμφορὰς τὰς τῶν πέλας πάντες διαθρεῖν ἢ τύχας τὰς οἴκοθεν.
δεινόν τι τέκνων φίλτρον ἐνῆκεν θεὸς ἀνθρώποις.
ἀμολγὸν νύκτα  ὁρῶ μὲν ἀνδρῶν τόνδε γυμνάδα στόλον στείχοντα θεωρὸν ἐκ τρόχων πεπαυμένον.
γέμουσαν κύματος θεοσπόρου πλήσας δὲ νηδὺν οὐδ' ὄναρ κατ' εὐφρόνην φίλοις ἔδειξεν αὑτόν.
γυνὴ γυναικὶ σύμμαχος πέφυκέ πως.
οὐ μὴν σύ γ' ἡμᾶς τοὺς τεκόντας ᾐδέσω.
ἐγὼ δ', ὃ μὲν μέγιστον, ἄρξομαι λέγειν ἐκ τοῦδε πρῶτον· πατρὶ πείθεσθαι χρεὼν παῖδας νομίζειν τ' αὐτὸ τοῦτ' εἶναι δίκην.
τί δῆτα μοχθεῖν δεῖ γυναικεῖον γένος φρουροῦντας αἱ γὰρ εὖ τεθραμμέναι πλέον σφάλλουσιν οἴκους τῶν παρημελημένων.
ὁ χρόνος ἅπαντα τοῖσιν ὕστερον φράσει, λάλος ἐστὶν οὗτος, οὐκ ἐρωτῶσιν λέγει.
ὁδῆσαι    νὺξ ἱερά, ὡς μακρὸν ἵππευμα διώκεις ἀστεροειδέα νῶτα διφρεύους' αἰθέρος ἱερᾶς τοῦ σεμνοτάτου δι' Ὀλύμπου.
τί ποτ' Ἀνδρομέδα περίαλλα κακῶν μέρος ἐξέλαχον, θανάτου τλήμων μέλλουσα τυχεῖν ποῖαι λιβάδες, ποία σειρήν φίλαι παρθένοι, φίλαι μοι προσαυδῶ σὲ τὰν ἐν ἄντροις, ἀπόπαυσον, ἔασον Ἀχοῖ με σὺν φίλαισιν γόου κόρον λαβεῖν.
συνάλγησον, ὡς ὁ κάμνων δακρύων μεταδοὺς ἔχει κουφότητα μόχθων.
ἄνοικτος ὃς τεκὼν σὲ τὴν πολυπονωτάτην βροτῶν μεθῆκεν Ἅιδᾳ πάτρας ὑπερθανεῖν.
ἐκθεῖναι κήτει φορβάν.
ὁρᾷς οὐ χοροῖσιν οὐδ' ὑφ' ἡλίκων νεανίδων.
ἕστηκ' ἔχους', ἀλλ' ἐν πυκνοῖς δεσμοῖσιν ἐμπεπλεγμένη κήτει βορὰ.
γαμηλίῳ μὲν οὐ ξὺν παιῶνι, δεσμίῳ δέ, γοᾶσθέ μ', ὦ γυναῖκες, ὡς μέλεα μὲν πέπονθα μέλεος, ὦ τάλας ἐγὼ τάλας, ἀπὸ δὲ συγγόνων τάλαν' ἄνομα πάθεα φῶτά τε λιτομένα, πολυδάκρυτον Ἀίδα γόον φλέγουσαν.
ἰὼ μοίρας ἄτεγκτε δαίμων· ὦ κατάρατος ἐγώ· τίς ἐμὸν οὐκ ἐπόψεται πάθος ἀμέγαρτον ἐπὶ κακῶν παρουσίᾳ εἴθε με πυρφόρος ἀστεροπητὴς τὸν βάρβαρον ἐξολέσειεν.
οὐ γὰρ ἔτ' ἀθανάταν φλόγα λεύσσειν ἐστὶν ἐμοὶ φίλον, ὡς ἐκρεμάσθην λαιμότμητ' ἄχη, δαιμονῶν αἰόλαν νέκυσιν ἐπὶ πορείαν.
Περσεὺς πρὸς Ἄργος ναυστολῶν τὸ Γοργόνος κάρα κομίζων ὦ θεοί, τίν' εἰς γῆν βαρβάρων ἀφίγμεθα ταχεῖ πεδίλῳ διὰ μέσου γὰρ αἰθέρος τέμνων κέλευθον πόδα τίθημ' ὑπόπτερον.
ἔα, τίν' ὄχθον τόνδ' ὁρῶ περίρρυτον ἀφρῷ θαλάσσης παρθένου τ' εἰκώ τινα ἐξ αὐτομόρφων λαΐνων τυκισμάτων σοφῆς ἄγαλμα χειρός.
σιγᾷς· σιωπὴ δ' ἄπορος ἑρμηνεὺς λόγων.
ὦ παρθέν', οἰκτίρω σε κρεμαμένην ὁρῶν.
σὺ δ' εἶ τίς ὅστις τοὐμὸν ᾤκτιρας πάθος ὦ ξένε, κατοίκτιρόν με τὴν παναθλίαν, λῦσόν με δεσμῶν.
ὦ παρθέν', εἰ σῴσαιμί ς', εἴσῃ μοι χάριν τὰς συμφορὰς γὰρ τῶν κακῶς πεπραγότων οὐπώποθ' ὕβρις', αὐτὸς ὀρρωδῶν παθεῖν.
μή μοι προτείνων ἐλπίδ' ἐξάγου δάκρυ.
γένοιτό τἂν πόλλ' ὧν δόκησις οὐκ ἔνι.
ἄγου δέ μ', ὦ ξεῖν', εἴτε πρόσπολον θέλεις εἴτ' ἄλοχον εἴτε δμωίδ'.
ἀλλ' ἡδύ τοι σωθέντα μεμνῆσθαι πόνων.
εὔκλειαν ἔλαβον οὐκ ἄνευ πολλῶν πόνων.
ἦ που τὸ μέλλον ἐκφοβεῖ καθ' ἡμέραν· ὡς τοῦ γε πάσχειν τοὐπιὸν μεῖζον κακόν.
σὺ δ' ὦ θεῶν τύραννε κἀνθρώπων Ἔρως, ἢ μὴ δίδασκε τὰ καλὰ φαίνεσθαι καλά, ἢ τοῖς ἐρῶσιν εὐτυχῶς συνεκπόνει μοχθοῦσι μόχθους ὧν σὺ δημιουργὸς εἶ.
καὶ ταῦτα μὲν δρῶν τίμιος θεοῖς ἔσῃ, μὴ δρῶν δ' ὑπ' αὐτοῦ τοῦ διδάσκεσθαι φιλεῖν ἀφαιρεθήσῃ χάριτας αἷς τιμῶσί σε.
τῶν γὰρ πλούτων ὅδ' ἄριστος γενναῖον λέχος εὑρεῖν.
ὅσοι γὰρ εἰς ἔρωτα πίπτουσιν βροτῶν, ἐσθλῶν ὅταν τύχωσι τῶν ἐρωμένων, οὐκ ἔσθ' ὁποίας λείπεται τόδ' ἡδονῆς.
αἰαῖ, τί δράσω πρὸς τίνας στρεφθῶ λόγους ἀλλ' οὐκ ἂν ἐνδέξαιτο βάρβαρος φύσις.
ὦ τλῆμον, ὡς σοὶ τὰς τύχας μὲν ἀσθενεῖς ἔδωχ' ὁ δαίμων, μέγα φρονοῦσι δ' οἱ λόγοι.
ἐγὼ δὲ παῖδας οὐκ ἐῶ νόθους λαβεῖν· τῶν γνησίων γὰρ οὐδὲν ὄντες ἐνδεεῖς νόμῳ νοσοῦσιν· ὅ σε φυλάξασθαι χρεών.
χρυσὸν μάλιστα βούλομαι δόμοις ἔχειν· καὶ δοῦλος ὢν γὰρ τίμιος πλουτῶν ἀνήρ, ἐλεύθερος δὲ χρεῖος ὢν οὐδὲν σθένει.
χρυσοῦ νόμιζε σαυτὸν εἵνεκ' εὐτυχεῖν.
χρήμασιν γὰρ εὐτυχῶ· ταῖς συμφοραῖσι δ', ὡς ὁρᾷς, οὐκ εὐτυχῶ.
μὴ τὸν ἐμὸν οἴκει νοῦν· ἐγὼ γὰρ ἀρκέσω.
ὁρῶ δὲ πρὸς τὰ παρθένου θοινάματα κῆτος θοάζον ἐξ Ἀτλαντικῆς ἁλός.
πᾶς δὲ ποιμένων ἔρρει λεώς, ὃ μὲν γάλακτος κίσσινον φέρων σκύφος πόνων ἀναψυκτῆρ', ὃ δ' ἀμπέλων γάνος.
οἱ κατ' οἶκον ἀμφὶ δαῖτα καὶ τράπεζαν τέλειος νεότης μ' ἐπῆρε καὶ θράσος τοῦ νοῦ πλέον.
οὐκ ἔστιν ὅστις εὐτυχὴς ἔφυ βροτῶν, ὃν μὴ τὸ θεῖον ὡς τὰ πολλὰ συνθέλει.
τήν τοι Δίκην λέγουσι παῖδ' εἶναι Διὸς ἐγγύς τε ναίειν τῆς βροτῶν ἁμαρτίας.
τὸ δαιμόνιον οὐχ ὁρᾷς ὅπῃ μοίρας διεξέρχεται στρέφει δ' ἄλλους ἄλλως εἰς ἁμέραν.
ὃ μὲν ὄλβιος ἦν, τὸ δ' ἀπέκρυψεν θεὸς ἐκ κείνων τῶν ποτε λαμπρῶν· νεύει βίοτος, νεύει δὲ τύχα κατὰ πνεῦμ' ἀνέμων.
τὸ ζῆν ἀφέντες τὸ κατὰ γῆς τιμῶσί σου.
κενόν γ'· ὅταν γὰρ ζῇ τις, εὐτυχεῖ χρεών.
ἀγρεύματα ἀμείβεται  ν Οἰδίπους τὸ πρῶτον εὐδαίμων ἀνήρ εἶτ' ἐγένετ' αὖθις ἀθλιώτατος βροτῶν.
χρυσεόνωτον ἀσπίδα τὰν Καπανέως νέοι νέοισι συννοσοῦσι τἀφανῆ.
ἤρων· τὸ μαίνεσθαι δ' ἄρ' ἦν ἔρως βροτοῖς.
ἀνδρὸς δ' ὁρῶντος εἰς Κύπριν νεανίου ἀφύλακτος ἡ τήρησις, ὡς κἂν φαῦλος ᾖ τἄλλ', εἰς ἔρωτα πᾶς ἀνὴρ σοφώτατος· ἢν δ' ἂν προσῆται Κύπρις, ἥδιστον λαβεῖν.
ἀνδρὸς φίλου δὲ χρυσὸς ἀμαθίας μέτα ἄχρηστος, εἰ μὴ κἀρετὴν ἔχων τύχοι.
ἄριστον ἀνδρὶ κτῆμα συμπαθὴς γυνή.
ἄκουσον· οὐ γὰρ οἱ κακῶς πεπραγότες σὺν ταῖς τύχαισι τοὺς λόγους ἀπώλεσαν.
τὸ μῶρον αὐτῷ τοῦ πατρὸς νόσημ' ἔνι· φιλεῖ γὰρ οὕτως ἐκ κακῶν εἶναι κακούς.
ἡ γὰρ δόκησις πατράσι παῖδας εἰκέναι· τὰ πολλὰ ταύτῃ γίγνεται τέκνων πέρι.
ὀνόματι μεμπτὸν τὸ νόθον, ἡ φύσις δ' ἴση.
ἐπ' ἄκραν ἥκομεν γραμμὴν κακῶν.
οὐκ ἔστι Πειθοῦς ἱερὸν ἄλλο πλὴν λόγος, καὶ βωμὸς αὐτῆς ἔστ' ἐν ἀνθρώπου φύσει.
δεῖ τοῖσι πολλοῖς τὸν τύραννον ἁνδάνειν.
οὔτ' εἰκὸς ἄρχειν οὔτε χρῆν εἶναι νόμον τύραννον εἶναι· μωρία δὲ καὶ θέλειν ὃς τῶν ὁμοίων βούλεται κρατεῖν μόνος.
οἰκεῖος ἀνθρώποισι γίγνεσθαι φιλεῖ πόλεμος ἐν ἀστοῖς, ἢν διχοστατῇ πόλις.
τοὐνθένδ' ἀπίχθυς βαρβάρους οἰκεῖν δοκῶ ἐν ἀστρώτῳ πέδῳ εὕδουσι, πηγαῖς δ' οὐχ ὑγραίνουσιν πόδας.
μίασμα δρυός κείσθω δόρυ μοι μίτον ἀμφιπλέκειν ἀράχναις, μετὰ δ' ἡσυχίας πολιῷ γήρᾳ συνοικοίην· ἀείδοιμι δὲ στεφάνοις κάρα πολιὸν στεφανώσας Θρηίκιον πέλταν πρὸς Ἀθάνας περικίοσιν ἀγκρεμάσας θαλάμοις δέλτων τ' ἀναπτύσσοιμι γῆρυν ἃν σοφοὶ κλέονται.
πέμπεις δ' ἐς Ἅιδου ζῶντα κοὐ τεθνηκότα, καί μοι τὸ τέρθρον δῆλον εἰσπορεύομαι.
οὐκ ἔστιν, ὦ γεραιέ, μὴ δείσῃς τάδε· τὰ Δαιδάλεια πάντα κινεῖσθαι δοκεῖ λέγειν τ' ἀγάλμαθ'· ὧδ' ἀνὴρ κεῖνος σοφός.
πᾶς δ' ἐξεθέρισεν ὥστε πύρινον στάχυν σπάθῃ κολούων φασγάνου μελανδέτου.
ἢ κύαθον ἢ χαλκήλατον ἡθμὸν προσίσχων τοῖσδε τοῖς ὑπωπίοις πιστὸν μὲν οὖν εἶναι χρὴ τὸν διάκονον τοιοῦτον εἶναι καὶ στέγειν τὰ δεσποτῶν.
οὐκ οἶδ' ὅτῳ χρὴ κανόνι τὰς βροτῶν τύχας ὀρθῶς σταθμήσαντ' εἰδέναι τὸ δραστέον.
μάτην δὲ θνητοὶ τοὺς νόθους φεύγους' ἄρα παῖδας φυτεύειν· ὃς γὰρ ἂν χρηστὸς φύῃ, οὐ τοὔνομ' αὐτοῦ τὴν φύσιν διαφθερεῖ.
νῦν δ' ἤν τις οἴκων πλουσίαν ἔχῃ φάτνην, πρῶτος γέγραπται τῶν τ' ἀμεινόνων κρατεῖ· τὰ δ' ἔργ' ἐλάσσω χρημάτων νομίζομεν.
σκύφος τε μακρός Ταρτάρειος   σχεδὸν παρ' αὐτοῖς κρασπέδοις Εὐρωπίας ἐγὼ πέφυκα γραμμάτων μὲν οὐκ ἴδρις, μορφὰς δὲ λέξω καὶ σαφῆ τεκμήρια.
κύκλος τις ὡς τόρνοισιν ἐκμετρούμενος, οὗτος δ' ἔχει σημεῖον ἐν μέσῳ σαφές· τὸ δεύτερον δὲ πρῶτα μὲν γραμμαὶ δύο, ταύτας διείργει δ' ἐν μέσαις ἄλλη μία· τρίτον δὲ βόστρυχός τις ὣς εἱλιγμένος· τὸ δ' αὖ τέταρτον ἣ μὲν εἰς ὀρθὸν μία, λοξαὶ δ' ἐπ' αὐτῆς τρεῖς κατεστηριγμέναι εἰσίν· τὸ πέμπτον δ' οὐκ ἐν εὐμαρεῖ φράσαι· γραμμαὶ γάρ εἰσιν ἐκ διεστώτων δύο, αὗται δὲ συντρέχουσιν εἰς μίαν βάσιν· τὸ λοίσθιον δὲ τῷ τρίτῳ προσεμφερές.
τοία Στυγός σε μελανοκάρδιος πέτρα Ἀχερόντιός τε σκοπελὸς αἱματοσταγὴς φρουροῦσι Κωκυτοῦ τε περίδρομοι κύνες Ἔχιδνά θ' ἑκατογκέφαλος, ἣ τὰ σπλάγχνα σου διασπαράξει, πλευμόνων τ' ἀνθάψεται Ταρτησσία μύραινα· τὼ νεφρὼ δέ σου αὐτοῖσιν ἐντέροισιν ᾑματωμένω διασπάσονται Γοργόνες Τειθράσιαι.
κάρα τε γάρ σου συγχέω κόμαις ὁμοῦ, ῥανῶ τε πεδός' ἐγκέφαλον· ὀμμάτων δ' ἄπο αἱμοσταγῆ πρηστῆρε ῥεύσονται κάτω.
τί με δῆτ', ὦ μελέα μᾶτερ, ἔτικτες ἀνόνητον ἄγαλμ', ὦ πάτερ, οἴκοισι τεκών καίτοι φθόνου μὲν μῦθον ἄξιον φράσω ἀλλ' ἔστι δή τις ἄλλος ἐν βροτοῖς ἔρως ψυχῆς δικαίας σώφρονός τε κἀγαθῆς.
καὶ χρῆν δὲ τοῖς βροτοῖσι τόνδ' εἶναι νόμον τῶν εὐσεβούντων οἵτινές τε σώφρονες ἐρᾶν, Κύπριν δὲ τὴν Διὸς χαίρειν ἐᾶν.
ἀνὴρ γὰρ ὅστις χρημάτων μὲν ἐνδεής, δρᾶσαι δὲ χειρὶ δυνατός, οὐκ ἀφέξεται τὰ τῶν ἐχόντων χρήμαθ' ἁρπάζειν βίᾳ.
συμπολίτης  οὐκ ἔστιν οὐδὲν χωρὶς ἀνθρώποις θεῶν· σπουδάζομεν δὲ πόλλ' ὑπ' ἐλπίδων, μάτην πόνους ἔχοντες, οὐδὲν εἰδότες σαφές.
εἰ δ' ἄτερ πόνων δοκεῖς ἔσεσθαι, μῶρος εἶ, θνητὸς γεγώς.
γνώμης γὰρ οὐδὲν ἁρετὴ μονουμένη.
οὐ πώποτ' ἔργου μᾶλλον εἱλόμην λόγους.
πλούτου δ' ἀπορρυέντος ἀσθενεῖς γάμοι· τὴν μὲν γὰρ εὐγένειαν αἰνοῦσιν βροτοί, μᾶλλον δὲ κηδεύουσι τοῖς εὐδαίμοσιν.
ἀλλ' εἴπερ ἔστιν ἐν βροτοῖς ψευδηγορεῖν πιθανά, νομίζειν χρή σε καὶ τοὐναντίον, ἄπιστ' ἀληθῆ πολλὰ συμβαίνειν βροτοῖς.
θεοῦ θέλοντος κἂν ἐπὶ ῥιπὸς πλέοις.
εὕδουσα δ' Ἰνοῦς συμφορὰ χρόνον πολὺν νῦν ὄμμ' ἐγείρει φίλαι γυναῖκες, πῶς ἂν ἐξ ἀρχῆς δόμους Ἀθάμαντος οἰκήσαιμι τῶν πεπραγμένων δράσασα μηδέν ὦ θνητὰ πράγματ', ὦ γυναικεῖαι φρένες· ὅσον νόσημα τὴν Κύπριν κεκτήμεθα.
φεῦ, ὅσῳ τὸ θῆλυ δυστυχέστερον γένος πέφυκεν ἀνδρῶν· ἔν τε τοῖσι γὰρ καλοῖς πολλῷ λέλειπται κἀπὶ τοῖς αἰσχροῖς πλέον.
ἄνασσα πράγους τοῦδε καὶ βουλεύματος ὦ Φοῖβ' Ἄπολλον Λύκιε, τί ποτέ μ' ἐργάσῃ μοχθεῖν ἀνάγκη τοὺς θέλοντας εὐτυχεῖν.
τόλμα σὺ κἄν τι τραχὺ νείμωσιν θεοί.
μή μοι φθονήσητ', ἄνδρες Ἑλλήνων ἄκροι, εἰ πτωχὸς ὢν τέτληκ' ἐν ἐσθλοῖσιν λέγειν.
οἶδ' ἄνδρα Μυσὸν Τήλεφον.
εἴτε δὲ Μυσὸς γεγὼς ἦν εἴτε κἄλλοθέν ποθεν, πῶς.
Τήλεφος γνωρίζεται κώπης ἀνάσσων κἀποβὰς εἰς Μυσίαν ἐτραυματίσθην πολεμίῳ βραχίονι.
Ἀγάμεμνον, οὐδ' εἰ πέλεκυν ἐν χεροῖν ἔχων μέλλοι τις εἰς τράχηλον ἐμβαλεῖν ἐμόν, σιγήσομαι δίκαιά γ' ἀντειπεῖν ἔχων.
καλῶς ἔχοι μοι· Τηλέφῳ δ' ἁγὼ φρονῶ ἐρεῖ τις, οὐ χρῆν· ἀλλὰ τί ἐχρῆν εἴπατε.
καθῆσθ' ἂν ἐν δόμοισιν ἦ πολλοῦ γε δεῖ.
τὸν δὲ Τήλεφον οὐκ οἰόμεσθα νοῦς ἄρ' ὑμῖν οὐκ ἔνι.
εἶτα δὴ θυμούμεθα παθόντες οὐδὲν μεῖζον ἢ δεδρακότες ἅπασαν ἡμῶν τὴν πόλιν κακορροθεῖ ὦ πόλις Ἄργους, κλύεθ' οἷα λέγει τί γάρ με πλοῦτος ὠφελεῖ νόσον σμίκρ' ἂν θέλοιμι καὶ καθ' ἡμέραν ἔχων ἄλυπος οἰκεῖν μᾶλλον ἢ πλουτῶν νοσεῖν.
οὔ τἄρ' Ὀδυσσεύς ἐστιν αἱμύλος μόνος· χρεία διδάσκει, κἂν βραδύς τις ᾖ, σοφόν.
σὺ δ' εἶκ' ἀνάγκῃ καὶ θεοῖσι μὴ μάχου· τόλμα δὲ προσβλέπειν με καὶ φρονήματος χάλα.
τά τοι μέγιστα πολλάκις θεὸς ταπείν' ἔθηκε καὶ συνέστειλεν πάλιν.
τί δ', ὦ τάλας σὺ τῷδε πείθεσθαι μέλλεις ὥρα σε θυμοῦ κρείσσονα γνώμην ἔχειν.
Ἕλληνες ὄντες βαρβάροις δουλεύσομεν κακῶς ὀλοίατ'· ἄξιον γὰρ Ἑλλάδι.
κακός τίς ἐστι προξένῳ σοὶ χρώμενος.
ἴθ' ὅποι χρῄζεις· οὐκ ἀπολοῦμαι τῆς σῆς Ἑλένης εἵνεκα Σπάρτην ἔλαχες, κείνην κόσμει· τὰς δὲ Μυκήνας ἡμεῖς ἰδίᾳ.
πριστοῖσι λόγχης θέλγεται ῥινήμασιν λοχαῖον σῖτον ψυκτήρ ἀπέπτυς' ἐχθροῦ φωτὸς ἔχθιστον τέκος.
φιλεῖ τοι πόλεμος οὐ πάντων τυχεῖν, ἐσθλῶν δὲ χαίρει πτώμασιν νεανιῶν, κακοὺς δὲ μισεῖ.
τῇ πόλει μὲν οὖν νόσος τόδ' ἐστί, τοῖς δὲ κατθανοῦσιν εὐκλεές.
εἰκὸς δὲ παντὶ καὶ λόγῳ καὶ μηχανῇ πατρίδος ἐρῶντας ἐκπονεῖν σωτηρίαν.
ἅπασα Πελοπόννησος εὐτυχεῖ πόλις.
οὐκ ἔστι κρεῖσσον ἄλλο πλὴν κρατεῖν δορί.
ῥώμη δέ τ' ἀμαθὴς πολλάκις τίκτει βλάβην.
τοῖς πᾶσιν ἀνθρώποισι κατθανεῖν μένει.
κοινὸν δ' ἔχοντες αὐτὸ κοινὰ πάσχομεν πάντες· τὸ γὰρ χρεὼν μεῖζον ἢ τὸ μὴ χρεών.
ἀρετὴ δὲ κἂν θάνῃ τις οὐκ ἀπόλλυται, ζῇ δ' οὐκέτ' ὄντος σώματος· κακοῖσι δὲ ἅπαντα φροῦδα συνθανόνθ' ὑπὸ χθονός.
ἀσύνετος ὅστις ἐν φόβῳ μὲν ἀσθενής, λαβὼν δὲ μικρὸν τῆς τύχης φρονεῖ μέγα.
ὡς σκαιὸς ἁνὴρ καὶ ξένοισιν ἄξενος καὶ μνημονεύων οὐδὲν ὧν ἐχρῆν φίλου.
σπάνιον ἄρ' ἦν θανοῦσιν ἀσφαλεῖς φίλοι, κἂν ὁμόθεν ὦσι· τὸ γὰρ ἔχειν πλέον κρατεῖ τῆς εὐσεβείας· ἡ δ' ἐν ὀφθαλμοῖς χάρις ἀπόλωλ', ὅταν τις ἐκ δόμων ἀνὴρ θάνῃ.
καλόν γ' ἀληθὴς κἀτενὴς παρρησία.
πολλοὶ γεγῶτες ἄνδρες οὐκ ἔχους' ὅπως δείξουσιν αὑτοὺς τῶν κακῶν ἐξουσίᾳ.
φεῦ φεῦ, τὸ φῦναι πατρὸς εὐγενοῦς ἄπο ὅσην ἔχει φρόνησιν ἀξίωμά τε.
κἂν γὰρ πένης ὢν τυγχάνῃ, χρηστὸς γεγὼς τιμὴν ἔχει τιν', ἀναμετρούμενος δέ πως τὸ τοῦ πατρὸς γενναῖον ὠφελεῖ τρόπῳ.
ἦλθεν δ' ἐπὶ χρυσόκερων ἔλαφον, μεγάλων ἄθλων ἕνα δεινὸν ὑποστάς, κατ' ἔναυλ' ὀρέων ἀβάτους ἐπί τε λειμῶνας ποίμνιά τ' ἄλση.
ἄλλη πρὸς ἄλλο γαῖα χρησιμωτέρα.
τὸ δὲ στρατηγεῖν τοῦτ' ἐγὼ κρίνω, καλῶς γνῶναι τὸν ἐχθρὸν ᾗ μάλισθ' ἁλώσιμος.
ἄρξεις ἄρ' οὕτω· χρὴ δὲ τὸν στρατηλάτην ὁμῶς δίκαιον ὄντα ποιμαίνειν στρατόν.
τολμᾶν δὲ χρεών· ὁ γὰρ ἐν καιρῷ μόχθος πολλὴν εὐδαιμονίαν τίκτει θνητοῖσι τελευτῶν.
αἰδὼς γὰρ ὀργῆς πλείον' ὠφελεῖ βροτούς.
αἰσίως ἀνανομήν ἄπυργος κατηβολή σφακελισμός  Διόνυσος, ὃς θύρσοισι καὶ νεβρῶν δοραῖς καθαπτὸς ἐν πεύκαισι Παρνασὸν κάτα πηδᾷ χορεύων παρθένοις σὺν Δελφίσιν δείξω μὲν Ἀργείοισιν Ἀχελῴου ῥόον ἕτερον ἐφ' ἑτέρῳ αἰρόμενος ἄγρευμ' ἀνθέων ἡδομένᾳ ψυχᾷ τὸ νήπιον ἄπληστον ἔχων ἀνὰ τὸ δωδεκαμήχανον ἄστρον περίβαλ', ὦ τέκνον, ὠλένας ἅ γ' οὖν παραινῶ, ταῦτά μου δέξαι, γύναι.
ἔφυ μὲν οὐδεὶς ὅστις οὐ πονεῖ βροτῶν, θάπτει τε τέκνα χἅτερ' αὖ κτᾶται νέα, αὐτός τε θνῄσκει· καὶ τάδ' ἄχθονται βροτοί, εἰς γῆν φέροντες γῆν.
ἀναγκαίως δ' ἔχει βίον θερίζειν ὥστε κάρπιμον στάχυν, καὶ τὸν μὲν εἶναι, τὸν δὲ μή· τί ταῦτα δεῖ στένειν, ἅπερ δεῖ κατὰ φύσιν διεκπερᾶν δεινὸν γὰρ οὐδὲν τῶν ἀναγκαίων βροτοῖς.
κακοῖς τὸ κέρδος τῆς δίκης ὑπέρτερον.
πρὸς τὰ φύσεις χρὴ καὶ τὰ πράγματα σκοπεῖν καὶ τὰς διαίτας τῶν κακῶν τε κἀγαθῶν, πειθὼ δὲ τοῖς μὲν σώφροσιν πολλὴν ἔχειν, τοῖς μὴ δικαίοις δ' οὐδὲ συμβάλλειν χρεών.
ἔξω γὰρ ὀργῆς πᾶς ἀνὴρ σοφώτερος.
ἄελπτον οὐδέν, πάντα δ' ἐλπίζειν χρεών.
εὔφημα καὶ σᾶ καὶ κατεσφραγισμένα ἢ ἑτέρᾳ φράσω ἰδού, πρὸς αἰθέρ' ἐξαμίλλησαι κόρας γραπτούς τ' ἐν αἰετοῖσι πρόσβλεψον τύπους.
οἰνάνθα τρέφει τὸν ἱερὸν βότρυν ἀναδρομαί ἄρκτος ἐκδημία κροταλισάσης νεαρός  Μέροπι τῆσδ' ἄνακτι γῆς, ἣν ἐκ τεθρίππων ἁρμάτων πρώτην χθόνα Ἥλιος ἀνίσχων χρυσέᾳ βάλλει φλογί.
καλοῦσι δ' αὐτὴν γείτονες μελάμβροτοι Ἕω φαεννὰς Ἡλίου θ' ἱπποστάσεις.
θερμὴ δ' ἄνακτος φλὸξ ὑπερτέλλουσα γῆς καίει τὰ πόρρω, τἀγγύθεν δ' εὔκρατ' ἔχει.
μνησθεὶς ὅ μοί ποτ' εἶφ' ὅτ' ηὐνάσθη θεός.
αἰτοῦ τί χρῄζεις ἕν· πέρᾳ γὰρ οὐ θέμις λαβεῖν σε· κἂν μὲν τυγχάνῃς ε.
θεοῦ πέφυκας· εἰ δὲ μή, ψευδὴς ἐγώ.
πῶς οὖν πρόσειμι δῶμα θερμὸν Ἡλίου  κείνῳ μελήσει σῶμα μὴ βλάπτειν τὸ σόν.
εἴπερ πατὴρ πέφυκεν, οὐ κακῶς λέγεις.
σάφ' ἴσθι· πεύσῃ δ' αὐτὸ τῷ χρόνῳ σαφῶς.
ἀρκεῖ· πέποιθα γάρ σε μὴ ψευδῆ λέγειν.
ἀλλ' ἕρπ' ἐς οἴκους· καὶ γὰρ αἵδ' ἔξω δόμων δμῳαὶ περῶσιν, αἳ πατρὸς κατὰ σταθμοὺς σαίρουσι δῶμα καὶ δόμων κειμήλια καθ' ἡμέραν φοιβῶσι κἀπιχωρίοις ὀσμαῖσι θυμιῶσιν εἰσόδους δόμων.
ὅταν δ' ὕπνον γεραιὸς ἐκλιπὼν πατὴρ πύλας ἀμείψῃ καὶ λόγους γάμων πέρι λέξῃ πρὸς ἡμᾶς, Ἡλίου μολὼν δόμους τοὺς σοὺς ἐλέγξω, μῆτερ, εἰ σαφεῖς λόγοι.
κατὰ γᾶν δειλαακυμαι.
μέλπει δ' ἐν δένδρεσι λεπτὰν ἀηδὼν ἁρμονίαν ὀρθρευομένα γόοις Ἴτυν Ἴτυν πολύθρηνον.
σύριγγας δ' οὐριβάται  κινοῦσιν ποίμνας ἐλάται· ἔγρονται δ' εἰς βοτάναν ξανθᾶν πώλων συζυγίαι.
ἤδη δ' εἰς ἔργα κυναγοὶ στείχουσιν θηροφόνοι, παγαῖς τ' ἐπ' Ὠκεανοῦ μελιβόας κύκνος ἀχεῖ.
ἄκατοι δ' ἀνάγονται ὑπ' εἰρεσίας  ἀνέμων τ' εὐαέσσιν ῥοθίοις ἀνὰ δ' ἱστία.
σινδὼν δὲ πρότονον ἐπὶ μέσον πελάζει.
τὰ μὲν οὖν ἑτέροισι μέριμνα πέλει·  κόσμον δ' ὑμεναίων δεσποσύνων ἐμὲ καὶ τὸ δίκαιον ἄγει καὶ ἔρως ὑμνεῖν· δμωσὶν γὰρ ἀνάκτων εὐαμερίαι προσιοῦσαι μολπᾶν θράσος αἴρους' ἐπὶ χάρματ'· εἰ δὲ τύχα τι τέκοι, βαρὺν βαρεῖα φόβον ἔπεμψεν οἴκοις.
ὁρίζεται δὲ τόδε φάος γάμων τέλος,  τὸ δή ποτ' εὐχαῖς ἐγὼ λισσομένα προσέβαν ὑμέναιον ἀεῖσαι φίλον φίλων δεσποτᾶν.
θεὸς ἔδωκε, χρόνος ἔκρανε λέχος ἐμοῖσιν ἀρχέταις.
ἴτω τελεία γάμων ἀοιδά.
ἀλλ' ὅδε γὰρ δὴ βασιλεὺς πρὸ δόμων κῆρύξ θ' ἱερὸς καὶ παῖς Φαέθων βαίνουσι, τριπλοῦν ζεῦγος, ἔχειν χρὴ στόμ' ἐν ἡσυχίᾳ· περὶ γὰρ μεγάλων γνώμας δείξει, παῖδ' ὑμεναίοις, ὡς φησί, θέλων ζεῦξαι νύμφης τε λεπάδνοις.
Ὠκεανοῦ πεδίων οἰκήτορες, εὐφαμεῖτ', ὦ, ἐκτόπιοί τε δόμων ἀπαείρετε, ὦ ἴτε, λαοί.
κηρύσσω δ' ὁσίαν βασιλήιον, αἰτῶ δ' αὐδὰν εὐτεκνίαν τε γάμοις, ὧν ἔξοδος ἅδ' ἕνεχ' ἥκει, παιδὸς πατρός τε τῇδ' ἐν ἡμέρᾳ λέχη κρᾶναι θελόντων· ἀλλὰ σῖγ' ἔστω λεώς.
εἰ γὰρ εὖ λέγω ναῦν τοι μί' ἄγκυρ' οὐχ ὁμῶς σῴζειν φιλεῖ ὡς τρεῖς ἀφέντι· προστάτης θ' ἁπλοῦς πόλει σφαλερός, ὑπὼν δὲ κἄλλος οὐ κακὸν πέλει.
ἐλεύθερος δ' ὢν δοῦλός ἐστι τοῦ λέχους, πεπραμένον τὸ σῶμα τῆς φερνῆς ἔχων.
δεινόν γε, τοῖς πλουτοῦσι τοῦτο δ' ἔμφυτον, σκαιοῖσιν εἶναι· τί ποτε τοῦτο ταἴτιον ἆρ' ὄλβος αὐτοῖς ὅτι τυφλὸς συνηρετεῖ, τυφλὰς ἔχουσι τὰς φρένας καὶ τῆς τύχης ὡς πανταχοῦ γε πατρὶς ἡ βόσκουσα γῆ.
εὐδαιμονίζων ὄχλος ἐξέπληξέ με.
ἔλα δὲ μήτε Λιβυκὸν αἰθέρ' εἰσβαλών· κρᾶσιν γὰρ ὑγρὰν οὐκ ἔχων, ἁψῖδα σὴν κάτω διήσει.
ἵει δ' ἐφ' ἑπτὰ πλειάδων ἔχων δρόμον.
τοσαῦτ' ἀκούσας παῖς ἔμαρψεν ἡνίας· κρούσας δὲ πλευρὰ πτεροφόρων ὀχημάτων μεθῆκεν, αἳ δ' ἔπταντ' ἐπ' αἰθέρος πτυχάς.
πατὴρ δ' ὄπισθε νῶτα σειραίου βεβὼς ἵππευε παῖδα νουθετῶν· ἐκεῖς' ἔλα, τῇδε στρέφ' ἅρμα, τῇδε.
πυρός τ' ἐρινὺς ἐν νεκροῖς θερηνυαι ζῶς' ἥδ' ἀνίης' ἀτμὸν ἐμφανῆ.
ἀπωλόμην· οὐκ οἴσετ' εἰς δόμους νέκυν νοεῖς πόσις μοι πλησίον γαμηλίους μολπὰς ἀυτεῖ παρθένοις ἡγούμενος.
οὐ θᾶσσον οὐ σταλαγμὸν ἐξομόρξετε, εἴ πού τις ἔστιν αἵματος χαμαὶ πεσών ἐπείγετ' εἶα, δμωίδες· κρύψω δέ νιν ξεστοῖσι θαλάμοις, ἔνθ' ἐμῷ κεῖται πόσει χρυσός· μόνη δὲ κλῇθρ' ἐγὼ σφραγίζομαι.
ὦ καλλιφεγγὲς Ἥλι', ὥς μ' ἀπώλεσας καὶ τόνδ'· Ἀπόλλων δ' ἐν βροτοῖς ὀρθῶς καλῇ, ὅστις τὰ σιγῶντ' ὀνόματ' οἶδε δαιμόνων.
Ὑμὴν Ὑμήν,  τὰν Διὸς οὐρανίαν ἀείδομεν τὰν ἐρώτων πότνιαν, τὰν παρθένοις γαμήλιον Ἀφροδίταν.
πότνια, σοὶ τάδ' ἐγὼ νυμφεῖ' ἀείδω, Κύπρι θεῶν καλλίστα, τῷ τε νεόζυγι σῷ πώλῳ, τὸν ἐν αἰθέρι κρύπτεις σῶν γάμων γένναν· ἃ τὸν μέγαν  τᾶσδε πόλεως βασιλῆ νυμφεύεται, ἀστερωποῖσιν δόμοισιν χρυσέων ἀρχόν, φίλον Ἀφροδίτᾳ.
ὦ μακάρων βασιλεὺς μείζων ἔτ' ὄλβον· ὃς θεὰν κηδεύσεις καὶ μόνος ἀθανάτων γαμβρὸς δι' ἀπείρονα γαῖαν θνατὸς ὑμνήσῃ.
χώρει σὺ καὶ τάσδ' εἰς δόμους ἄγων κόρας γυναῖκ' ἄνωχθι πᾶσι τοῖς κατὰ στόμα θεοῖς χορεῦσαι καὶ κυκλώσασθαι δόμους σεμνοῖσιν ὑμεναίοισιν, Ἑστίας θ' ἕδος, ἀφ' ἧς γε σώφρων πᾶς ἂν ἄρχεσθαι θέλοι εὐχὰς ποεῖσθαι.
θεᾶς προσελθεῖν τέμενος ἐξ ἐμῶν δόμων.
ὦ δέσποτ', ἔστρεψ' ἐκ δόμων ταχὺν πόδα.
οὗ γὰρ σὺ σῴζῃ σεμνὰ θησαυρίσματα χρυσοῦ, δι' ἁρμῶν ἐξαμείβεται πύλης καπνοῦ μέλαιν' ἄησις ἔνδοθεν στέγης.
προσθεὶς πρόσωπον φλόγα μὲν οὐχ ὁρῶ πυρός, γέμοντα δ' οἶκον μέλανος ἔνδοθεν καπνοῦ.
ἀλλ' ἔσιθ' ἐς οἶκον, μή τιν' Ἥφαιστος χόλον δόμοις ἐπεισφρεὶς μέλαθρα συμφλέξῃ πυρὶ ἐν τοῖσιν ἡδίστοισι Φαέθοντος γάμοις.
πῶς φής ὅρα μὴ θυμάτων πυρουμένων κατ' οἶκον ἀτμὸν κεῖς' ἀποσταλέντ' ἴδῃς.
ἅπαντα ταῦτ' ἠθρησεκανπωτουσεχει  οἶδεν δ' ἐμὴ τάδ' ἢ οὐκ ἐπίσταται δάμαρ  θυηπολοῦσα θεοῖς ἐκεῖς' ἔχει φρένας.
ἀλλ' εἶμ', ἐπεί τοι καὶ φιλεῖ τὰ τοιάδε ληφθέντα φαύλως ἐς μέγαν χειμῶν' ἄγειν.
σὺ δ' ὡς πάρος δέσποινα Δήμητρος κόρη Ἥφαιστέ τ' ἔστε πρευμενεῖς δόμοις ἐμοῖς.
τάλαιν' ἐγώ, τάλαινα, ποῖ πόδα πτερόεντα καταστάσω ἀν' αἰθέρ' ἢ γᾶς ὑπὸ κεῦθος ἄφαντον ἐξαμαυρωθῶ ἰώ μοί μοι, κακὰ φανήσεται· βασίλεια τάλαινα παῖς τ' ἔσω κρυφαῖος νέκυς.
ὀτοτοτοῖ, κεραύνιαί τ' ἐκ Διὸς πυρίβολοι πλαγαὶ λέχεά θ' Ἁλίου.
ὦ δυστάλαινα τῶν ἀμετρήτων κακῶν Ὠκεανοῦ κόρα, πατρὸς ἴθι πρόσπεσε γόνυ λιταῖς, σφαγὰς σφαγὰς οἰκτρά τ' ἀρκέσαι σᾶς δειρᾶς.
ἰώ μοί μοι.
ἠκούσατ' ἀρχὰς δεσπότου στεναγμάτων  ἰὼ τέκνον.
καλεῖ τὸν οὐ κλύοντα δυστυχῆ γόνον.
των ὁρᾶν σαφῆ.
ψυκτήρια δένδρεα φίλαισιν ὠλέναισι λέξεται.
χρυσέα βῶλος ἐν τοῖσι μώροις τοῦτ' ἐγὼ κρίνω βροτῶν, ὅστις τῶν πατέρων παισὶ μὴ φρονοῦσιν εὖ ἢ καὶ πολίταις παραδίδως' ἐξουσίαν.
μισῶ δὲ.
ἀγκύλον τόξον κρανείας, γυμνάσια δ' οἰχοίατο.
φίλος δέ μοι ἄλουτος ἐν φάραγξι σήπεται νέκυς.
πῶς δ' ἂν φρονοίην, ᾧ παρῆν ἀπραγμόνως ἐν τοῖσι πολλοῖς ἠριθμημένῳ στρατοῦ ἴσον μετασχεῖν τῷ σοφωτάτῳ τύχης οὐδὲν γὰρ οὕτω γαῦρον ὡς ἀνὴρ ἔφυ· τοὺς γὰρ περισσοὺς καί τι πράσσοντας πλέον τιμῶμεν ἄνδρας τ' ἐν πόλει νομίζομεν.
ὀκνῶν δὲ μόχθων τῶν πρὶν ἐκχέαι χάριν καὶ τοὺς παρόντας οὐκ ἀπωθοῦμαι πόνους.
δύσμορφα μέντοι τἄνδον εἰσιδεῖν, ξένε.
ἅλις, ὦ βιοτά· πέραινε, πρίν τινα συντυχίαν ἢ κτεάτεσσιν ἐμοῖς ἢ σώματι τῷδε γενέσθαι.
φαγέδαιν' ἀεί μου σάρκα θοινᾶται ποδός μακάριος ὅστις εὐτυχῶν οἴκοι μένει· ἐν γῇ δ' ὁ φόρτος, καὶ πάλιν ναυτίλλεται.
ὁρᾶτε δ' ὡς κἀν θεοῖσι κερδαίνειν καλόν, θαυμάζεται δ' ὁ πλεῖστον ἐν ναοῖς ἔχων χρυσόν.
τί δῆτα καὶ σὲ κωλύει λαβεῖν κέρδος, παρόν γε κἀξομοιοῦσθαι θεοῖς τί δῆτα θάκοις μαντικοῖς ἐνήμενοι σαφῶς διόμνυσθ' εἰδέναι τὰ δαιμόνων οὐ τῶνδε χειρώνακτες ἄνθρωποι λόγων· ὅστις γὰρ αὐχεῖ θεῶν ἐπίστασθαι πέρι, οὐδέν τι μᾶλλον οἶδεν ἢ πείθειν λέγων.
ὑπέρ γε μέντοι παντὸς Ἑλλήνων στρατοῦ αἰσχρὸν σιωπᾶν, βαρβάρους δ' ἐᾶν λέγειν.
λέξω δ' ἐγώ, κἄν μου διαφθείρας δοκῇ λόγους ὑποστὰς αὐτὸς ἠδικηκέναι· ἀλλ' ἐξ ἐμοῦ γὰρ τἀμὰ μαθήσῃ κλύων, ὃ δ' αὐτὸς αὑτὸν ἐμφανιεῖ σοι λέγων.
πατρὶς καλῶς πράσσουσα τὸν τυχόντ' ἀεὶ μείζω τίθησι, δυστυχοῦσα δ' ἀσθενῆ.
ὥσπερ δὲ θνητὸν καὶ τὸ σῶμ' ἡμῶν ἔφυ, οὕτω προσήκει μηδὲ τὴν ὀργὴν ἔχειν ἀθάνατον ὅστις σωφρονεῖν ἐπίσταται.
φεῦ, μήποτ' εἴην ἄλλο πλὴν θεοῖς φίλος ὡς πᾶν τελοῦσι, κἂν βραδύνωσιν χρόνῳ.
ἀπέπνευσεν αἰῶνα αἱρεῖς ἀκριβές  μοχθηρόν ἐστιν ἀνδρὶ πρεσβύτῃ τέκνα δίδωσιν ὅστις οὐκέθ' ὡραῖος γαμεῖ· δέσποινα γὰρ γέροντι νυμφίῳ γυνή.
ὦ γῆρας, οἷον τοῖς ἔχουσιν εἶ κακόν.
ἀλλ' οὔποτ' αὐτὸς ἀμπλακὼν ἄλλον βροτὸν παραινέσαιμ' ἂν παισὶ προσθεῖναι κράτη πρὶν ἂν κατ' ὄσσων τυγχάνῃ με καὶ σκότος, εἰ χρὴ διελθεῖν πρὸς τέκνων νικώμενον.
πικρὸν νέᾳ γυναικὶ πρεσβύτης ἀνήρ.
γυνή τε πάντων ἀγριώτατον κακόν.
οἱ πεῖραν οὐ δεδωκότες μᾶλλον δοκοῦντες ἢ πεφυκότες σοφοί μέγιστον ἀρ' ἦν ἡ φύσις· τὸ γὰρ κακὸν οὐδεὶς τρέφων εὖ χρηστὸν ἂν θείη ποτέ.
τἀφανῆ τεκμηρίοισιν εἰκότως ἁλίσκεται.
ἤδη δὲ πολλῶν ᾑρέθην λόγων κριτὴς καὶ πόλλ' ἁμιλληθέντα μαρτύρων ὕπο τἀναντί' ἔγνων συμφορᾶς μιᾶς πέρι.
κἀγὼ μὲν οὕτω χὥστις ἔστ' ἀνὴρ σοφὸς λογίζομαι τἀληθές, εἰς ἀνδρὸς φύσιν σκοπῶν δίαιτάν θ' ἥντιν' ἡμερεύεται.
ὅστις δ' ὁμιλῶν ἥδεται κακοῖς ἀνήρ, οὐ πώποτ' ἠρώτησα, γιγνώσκων ὅτι τοιοῦτός ἐστιν οἷσπερ ἥδεται ξυνών.
ὦ πλοῦθ', ὅσῳ μὲν ῥᾷστον εἶ βάρος φέρειν, πόνοι δὲ κἀν σοὶ καὶ φθοραὶ πολλαὶ βίου ἔνεις'· ὁ γὰρ πᾶς ἀσθενὴς αἰὼν βροτοῖς.
φθόνον οὐ σέβω, φθονεῖσθαι δὲ θέλοιμ' ἂν ἐπ' ἐσθλοῖς.
δμωσὶν δ' ἐμοῖσιν εἶπον ὡς ταυτηρίαις πυρίδες καὶ διιπετῆ κτεῖναι καίτοι ποτ' εἴ τιν' εἰσίδοιμ' ἀνὰ πτόλιν τυφλὸν προηγητῆρος ἐξηρτημένον, ἀδημονοῦντα συμφοραῖς ἐλοιδόρουν, ὡς δειλὸς εἴη θάνατον ἐκποδὼν ἔχων.
καὶ νῦν λόγοισι τοῖς ἐμοῖς ἐναντίως πέπτωχ' ὁ τλήμων· ὦ φιλόζωοι βροτοί, οἳ τὴν ἐπιστείχουσαν ἡμέραν ἰδεῖν ποθεῖτ' ἔχοντες μυρίων ἄχθος κακῶν.
οὕτως ἔρως βροτοῖσιν ἔγκειται βίου· τὸ ζῆν γὰρ ἴσμεν, τοῦ θανεῖν δ' ἀπειρίᾳ πᾶς τις φοβεῖται φῶς λιπεῖν τόδ' ἡλίου.
σὺ δ', ὦ πατρῴα χθὼν ἐμῶν γεννητόρων, χαῖρ'· ἀνδρὶ γάρ τοι, κἂν ὑπερβάλλῃ κακοῖς, οὐκ ἔστι τοῦ θρέψαντος ἥδιον πέδον.
ἀμνήστευτος γυνή  Σιδώνιόν ποτ' ἄστυ Κάδμος ἐκλιπών, Ἀγήνορος παῖς, ἦλθε Θηβαίαν χθόνα Φοῖνιξ πεφυκώς, ἐκ δ' ἀμείβεται γένος Ἑλληνικόν, Διρκαῖον οἰκήσας πέδον.
ᾗ δ' ἦλθ' ἀνάγκῃ πεδία Φοινίκης λιπών, λέγοιμ' ἄν.
ἦσαν τρεῖς Ἀγήνορος κόροι· Κίλιξ, ἀφ' οὗ καὶ Κιλικία κικλήσκεται, Φοῖνίξ θ', ὅθεν περ τοὔνομ' ἡ χώρα φέρει, καὶ Θάσος εἰ μὲν τόδ' ἦμαρ πρῶτον ἦν κακουμένῳ καὶ μὴ μακρὰν δὴ διὰ πόνων ἐναυστόλουν, εἰκὸς σφαδᾴζειν ἦν ἂν ὡς νεόζυγα πῶλον χαλινὸν ἀρτίως δεδεγμένον· νῦν δ' ἀμβλύς εἰμι καὶ κατηρτυκὼς κακῶν.
γυνὴ γὰρ ἐν κακοῖσι καὶ νόσοις πόσει ἥδιστόν ἐστι, δώματ' ἢν οἰκῇ καλῶς, ὀργήν τε πραΰνουσα καὶ δυσθυμίας ψυχὴν μεθιστᾶς'· ἡδὺ κἀπάται φίλων.
δίκαι' ἔλεξε· χρὴ γὰρ εὐναίῳ πόσει γυναῖκα κοινῇ τὰς τύχας φέρειν ἀεί.
ὡς οὐδὲν ὑγιὲς φασὶ μητρυιὰς φρονεῖν νόθοισι παισίν, ὧν φυλάξομαι ψόγον.
κρείσσων δὲ βαιὸς ὄλβος ἀβλαβὴς βροτοῖς ἢ δῶμα πλούτῳ δυσσεβῶς ὠγκωμένον.
δι' ἐλπίδος ζῆ καὶ δι' ἐλπίδος τρέφου.
καὶ μὴν ἀνοῖξαι μὲν σιροὺς οὐκ ἠξίου αἱ γὰρ πόλεις εἴς' ἄνδρες, οὐκ ἐρημία.
ἀνὴρ δ' ὃς εἶναι φής, ἀνδρὸς οὐκ ἄξιον δειλὸν κεκλῆσθαι καὶ νοσεῖν αἰσχρὰν νόσον.
λάτρις πενέστης ἁμὸς ἀρχαίων δόμων πολλοῖσι δούλοις τοὔνομ' αἰσχρόν, ἡ δὲ φρὴν τῶν οὐχὶ δούλων ἐστ' ἐλευθερωτέρα.
εἰ δ' εὐσεβὴς ὢν τοῖσι δυσσεβεστάτοις εἰς ταὔτ' ἔπρασσον, πῶς τάδ' ἂν καλῶς ἔχοι ἢ Ζεὺς ὁ λῷστος μηδὲν ἔνδικον φρονεῖ τίς δ' οἶδεν εἰ ζῆν τοῦθ' ὃ κέκληται θανεῖν, τὸ ζῆν δὲ θνῄσκειν ἐστί πλὴν ὅμως βροτῶν νοσοῦσιν οἱ βλέποντες, οἱ δ' ὀλωλότες οὐδὲν νοσοῦσιν οὐδὲ κέκτηνται κακά.
καὶ γὰρ πέφυκε τοῦτ' ἐν ἀνθρώπου φύσει· ἢν καὶ δίκῃ θνῄσκῃ τις, οὐχ ἧσσον ποθεῖ πᾶς τις δακρύειν τοὺς προσήκοντας φίλους.
ὅστις δὲ θνητῶν οἴεται τοὐφ' ἡμέραν κακόν τι πράσσων τοὺς θεοὺς λεληθέναι, δοκεῖ πονηρὰ καὶ δοκῶν ἁλίσκεται, ὅταν σχολὴν ἄγουσα τυγχάνῃ Δίκη.
πώγωνα πυρός ἰλλάδας  Γαῖα μεγίστη καὶ Διὸς Αἰθήρ, ὃ μὲν ἀνθρώπων καὶ θεῶν γενέτωρ, ἣ δ' ὑγροβόλους σταγόνας νοτίας παραδεξαμένη τίκτει θνητούς, τίκτει βοτάνην φῦλά τε θηρῶν· ὅθεν οὐκ ἀδίκως μήτηρ πάντων νενόμισται.
χωρεῖ δ' ὀπίσω τὰ μὲν ἐκ γαίας φύντ' εἰς γαῖαν, τὰ δ' ἀπ' αἰθερίου βλαστόντα γονῆς εἰς οὐράνιον πάλιν ἦλθε πόλον· θνῄσκει δ' οὐδὲν τῶν γιγνομένων, διακρινόμενον δ' ἄλλο πρὸς ἄλλου μορφὴν ἑτέραν ἀπέδειξεν.
λέληθεν οὐδὲν τῶνδέ μ' ὧν σὺ νουθετεῖς, γνώμην δ' ἔχοντά μ' ἡ φύσις βιάζεται.
αἰαῖ, τόδ' ἤδη θεῖον ἀνθρώποις κακόν, ὅταν τις εἰδῇ τἀγαθόν, χρῆται δὲ μή, γνώμης σόφισμα καὶ χέρ' ἀνδρείαν ἔχων δύσμορφος εἴην μᾶλλον ἢ καλὸς κακός.
ὦ δέσποτ', οὐδεὶς οἶδεν ἄνθρωπος γεγὼς οὔτ' εὐτυχοῦς ἀριθμὸν οὔτε δυστυχοῦς.
εἰάζων  ἀπρόσειλος Αἴγυπτος, ὡς ὁ πλεῖστος ἔσπαρται λόγος, ξὺν παισὶ πεντήκοντα ναυτίλῳ πλάτῃ Ἄργος κατασχών εἰ μὴ γὰρ ἴδιον ἔλαβον εἰς χεῖρας μύσος γαυριᾶν ἀκανθώδη ῥάχιν ἡ γὰρ τυραννὶς πάντοθεν τοξεύεται δεινοῖς ἔρωσιν, ἧς φυλακτέον πέρι.
ὅστις δὲ τοὺς τεκόντας ἐν βίῳ σέβει, ὅδ' ἐστὶ καὶ ζῶν καὶ θανὼν θεοῖς φίλος· ὅστις δὲ τοὺς φύσαντας μὴ τιμᾶν θέλῃ, μή μοι γένοιτο μήτε συνθύτης τοῖς θεοῖς μήτ' ἐν θαλάσσῃ κοινόπλουν στέλλοι σκάφος.
τρεῖς εἰσὶν ἀρεταὶ τὰς χρεών ς' ἀσκεῖν, τέκνον, θεούς τε τιμᾶν τούς τε φύσαντας γονῆς νόμους τε κοινοὺς Ἑλλάδος· καὶ ταῦτα δρῶν κάλλιστον ἕξεις στέφανον εὐκλείας ἀεί.
τὸ μὲν σφαγῆναι δεινόν, εὔκλειαν δ' ἔχει· τὸ μὴ θανεῖν δὲ δειλόν, ἡδονὴ δ' ἔνι.
ἀναδρομαί ἀλκυόνες, αἳ παρ' ἀενάοις θαλάσσας κύμασιν στωμύλλετε, τέγγουσαι νοτίοις πτερῶν ῥανίσι χρόα διανιζόμεναι ἔλαφον δ' Ἀχαιῶν χερσὶν ἐνθήσω φίλαις κεροῦσσαν, ἣν σφάζοντες αὐχήσουσι σὴν σφάζειν θυγατέρα ὦ θερμόβουλον σπλάγχνον διαβάλλω δείξας γὰρ ἄστρων τὴν ἐναντίαν ὁδὸν δήμους τ' ἔσῳσα καὶ τύραννος ἱζόμην.
ὁθούνεκα ἐν αὐτὸς αὑτῷ πάντα συλλαβὼν ἔχει ἥκει δ' ἐπ' ὤμοις ἢ συὸς φέρων βάρος ἢ τὴν ἄμορφον λύγκα, δύστοκον δάκος.
παίζω· μεταβολὰς γὰρ πόνων ἀεὶ φιλῶ.
φήμη τὸν ἐσθλὸν κἀν μυχοῖς δείκνυσι γῆς.
ἀλλ' ἥδε μ' ἐξέσῳσεν, ἥδε μοι τροφός, μήτηρ, ἀδελφή, δμωίς, ἄγκυρα στέγης.
ἀλλ' ἄγχιμος γὰρ ἥδε Φοιβεία γυνή θεοὶ χθόνιοι ζοφερὰν ἀδίαυλον ἔχοντες ἕδραν φθειρομένων Ἀχεροντίαν λίμνην ἄδωρος χάρις δράκοντος αἱματωπὸν ὄμμα αἱματοσταγῆ κηλῖδα τέγγῃ ἀκόμπαστος λόγος ἀκόμπαστος φάτις οὔ σοι παραινῶ μηχανωμένῃ κακὰ ἐχθροῖσι, σαυτῇ προσβαλεῖν ἀλάστορα.
ὦ Κύπρις, ὡς ἡδεῖα καὶ μοχθηρὸς εἶ.
τρομὸν δράμημα γηραιοῦ ποδός ἀλλ' αἰθὴρ τίκτει σε, κόρα, Ζεὺς ὃς ἀνθρώποις ὀνομάζεται.
τίς ἔσθ' ὁ μέλλων σκόλοπος ἢ λευσμοῦ τυχεῖν ὁ λῷστος οὗτος καὶ φιλοξενέστατος οὐκ ἐν γυναιξὶ τοὺς νεανίας χρεὼν ἀλλ' ἐν σιδήρῳ κἀν ὅπλοις τιμὰς ἔχειν.
ἅλα πορφυρέην ἀλλ' αἰσχρὸν εἰπεῖν καὶ σιωπῆσαι βαρύ.
τηλοῦ γὰρ οἰκῶν βίοτον ἐξιδρυσάμην.
ἄληθες, ὦ παῖ τῆς θαλασσίας θεοῦ μισῶ πολίτην ὅστις ὠφελεῖν πάτραν βραδὺς φανεῖται, μεγάλα δὲ βλάπτειν ταχύς, καὶ πόριμον αὑτῷ, τῇ πόλει δ' ἀμήχανον.
ὅταν τὰ νῦν ἄπιστα πίσθ' ἡγώμεθα, τὰ δ' ὄντα πίστ' ἄπιστα βέβληκ' Ἀχιλλεὺς δύο κύβω καὶ τέσσαρα πεσεῖν ἐς εὐνὴν καὶ γαμήλιον λέχος λόγων δίκαιον μισθὸν ἂν λόγους φέροις, ἔργον δ' ἐκεῖνος ἔργον ὃς παρέσχετο.
ἐπεὶ τί δεῖ βροτοῖσι πλὴν δυοῖν μόνον, Δήμητρος ἀκτῆς πώματός θ' ὑδρηχόου, ἅπερ πάρεστι καὶ πέφυχ' ἡμᾶς τρέφειν ὧν οὐκ ἀπαρκεῖ πλησμονή· τρυφῇ δέ τοι ἄλλων ἐδεστῶν μηχανὰς θηρεύομεν.
ἀρκεῖ μετρία βιοτά μοι σώφρονος τραπέζης, τὸ δ' ἄκαιρον ἅπαν ὑπερβάλλον τε μὴ προσείμαν.
τὸν καλῶς εὐδαίμονα ἐν πλησμονῇ τοι Κύπρις, ἐν πεινῶντι δ' οὔ.
Βακχίου φιλανθέμου Αἴθοπα πεπαίνοντ' ὀρχάτους ὀπωρινούς, ἐξ οὗ βροτοὶ καλοῦσιν οἶνον αἴθοπα.
παίδευμα δ' Ἔρως σοφίας ἀρετῆς πλεῖστον ὑπάρχει, καὶ προσομιλεῖν οὗτος ὁ δαίμων πάντων ἥδιστος ἔφυ θνητοῖς· καὶ γὰρ ἄλυπον τέρψιν τιν' ἔχων εἰς ἐλπίδ' ἄγει.
τοῖς δ' ἀτελέστοις τῶν τοῦδε πόνων μήτε συνείην χωρίς τ' ἀγρίων ναίοιμι τρόπων.
τὸ δ' ἐρᾶν προλέγω τοῖσι νέοισιν μήποτε φεύγειν, χρῆσθαι δ' ὀρθῶς, ὅταν ἔλθῃ.
τὴν Ἀφροδίτην οὐχ ὁρᾷς ὅση θεός ἣν οὐδ' ἂν εἴποις οὐδὲ μετρήσειας ἂν ὅση πέφυκε κἀφ' ὅσον διέρχεται.
αὕτη τρέφει σὲ κἀμὲ καὶ πάντας βροτούς.
τεκμήριον δέ, μὴ λόγῳ μόνον μάθῃς, ἔργῳ δὲ δείξω τὸ σθένος τὸ τῆς θεοῦ.
ἐρᾷ μὲν ὄμβρου γαῖ', ὅταν ξηρὸν πέδον ἄκαρπον αὐχμῷ νοτίδος ἐνδεῶς ἔχῃ· ἐρᾷ δ' ὁ σεμνὸς οὐρανὸς πληρούμενος ὄμβρου πεσεῖν εἰς γαῖαν Ἀφροδίτης ὕπο· ὅταν δὲ συμμιχθῆτον ἐς ταὐτὸν δύο, φύουσιν ἡμῖν πάντα καὶ τρέφους' ἅμα, δι' ὧν βρότειον ζῇ τε καὶ θάλλει γένος.
εἴ μοι τὸ Νεστόρειον εὔγλωσσον μέλος Ἀντήνορός τε τοῦ Φρυγὸς δοίη θεός, οὐκ ἂν δυναίμην μὴ στέγοντα πιμπλάναι, σοφοὺς ἐπαντλῶν ἀνδρὶ μὴ σοφῷ λόγους.
ὤφειλε δῆθεν, εἴπερ ἔστ' ἐν οὐρανῷ Ζεύς, μὴ τὸν αὐτὸν δυστυχῆ καθιστάναι.
πολλάκι μοι πραπίδων διῆλθε φροντίς, εἴτε τύχα τις εἴτε δαίμων τὰ βρότεια κραίνει, παρά τ' ἐλπίδα καὶ παρὰ δίκαν τοὺς μὲν ἀπ' οἴκων δ' ἐναπίπτοντας ἀτὰρ θεοῦ, τοὺς δ' εὐτυχοῦντας ἄγει.
τὸν ἐσθλὸν ἄνδρα, κἂν ἑκὰς ναίῃ χθονός, κἂν μήποτ' ὄσσοις εἰσίδω, κρίνω φίλον.
ἄφρων ἂν εἴην, εἰ τρέφοιν τὰ τῶν πέλας.
ἀλλ' ἄκρας εὐηθίας ἅπτοιτ' ἂν ὅστις τὴν φύσιν νικᾶν θέλει.
μισῶ σοφιστήν, ὅστις οὐχ αὑτῷ σοφός.
ψῦχος δὲ λεπτῷ χρωτὶ πολεμιώτατον.
κρέασι βοείοις χλωρὰ σῦκ' ἐπήσθιεν ἄμους' ὑλακτῶν ὥστε βαρβάρῳ μαθεῖν.
τὸ μὴ γενέσθαι κρεῖσσον ἢ φῦναι βροτοῖς.
ἔπειτα παῖδας σὺν πικραῖς ἀλγηδόσιν τίκτω τεκοῦσα δ' ἢν μὲν ἄφρονας τέκω, στένω ματαίως, εἰσορῶσα μὲν κακούς, χρηστοὺς δ' ἀπολλῦς'· ἢν δὲ καὶ σεσωσμένους, τήκω τάλαιναν καρδίαν ὀρρωδίᾳ.
τί τοῦτο δὴ τὸ χρηστόν οὐκ ἀρκεῖ μίαν ψυχὴν ἀλύειν κἀπὶ τῇδ' ἔχειν πόνους οὐδεμίαν ὤνησε κάλλος εἰς πόσιν ξυνάορον, ἁρετὴ δ' ὤνησε πολλάς πᾶσα γὰρ ἀγαθὴ γυνὴ ἥτις ἀνδρὶ συντέτηκε σωφρονεῖν ἐπίσταται.
πρῶτα μέν γε τοῦθ' ὑπάρχει· κἂν ἄμορφος ᾖ πόσις, χρὴ δοκεῖν εὔμορφον εἶναι τῇ γε νοῦν κεκτημένῃ· οὐ γὰρ ὀφθαλμὸς τὸ κρίνειν.
ἐστὶν ἀλλὰ νοῦς.
εὖ λέγειν δ', ὅταν τι λέξῃ, χρὴ δοκεῖν, κἂν μὴ λέγῃ, κἀκπονεῖν ἃν τῷ ξυνόντι πρὸς χάριν μέλλῃ τελεῖν.
ἡδὺ δ', ἢν κακὸν πάθῃ τι, συσκυθρωπάζειν πόσει ἄλοχον ἐν κοινῷ τε λύπης ἡδονῆς τ' ἔχειν μέρος.
σοὶ δ' ἔγωγε καὶ νοσοῦντι συννοσοῦς' ἀνέξομαι καὶ κακῶν τῶν σῶν ξυνοίσω, κοὐδὲν ἔσται μοι πικρόν.
ὄλβιος ὅστις τῆς ἱστορίας ἔσχε μάθησιν, μήτε πολιτῶν ἐπὶ πημοσύνην μήτ' εἰς ἀδίκους πράξεις ὁρμῶν, ἀλλ' ἀθανάτου καθορῶν φύσεως κόσμον ἀγήρων, πῇ τε συνέστη καὶ ὅπῃ καὶ ὅπως.
τοῖς δὲ τοιούτοις οὐδέποτ' αἰσχρῶν ἔργων μελέδημα προσίζει.
χρύσεαι δή μοι πτέρυγες περὶ νώτῳ καὶ τὰ σειρήνων πτερόεντα πέδιλα [ἁρμόζεται], βάσομαί τ' εἰς αἰθέριον πόλον ἀρθεὶς Ζηνὶ προσμείξων σοὶ τῷ πάντων μεδέοντι χοὴν πέλανόν τε φέρω, Ζεὺς εἴτ' Ἀίδης ὀνομαζόμενος στέργεις· σὺ δέ μοι θυσίαν ἄπυρον παγκαρπείας δέξαι πλήρη προχυθεῖσαν.
σὺ γὰρ ἔν τε θεοῖς τοῖς οὐρανίδαις σκῆπτρον τὸ Διὸς μεταχειρίζεις χθονίων θ' Ἅιδῃ μετέχεις ἀρχῆς.
πέμψον δ' ἐς φῶς ψυχὰς ἐνέρων τοῖς βουλομένοις ἄθλους προμαθεῖν πόθεν ἔβλαστον, τίς ῥίζα κακῶν, τίνα δεῖ μακάρων ἐκθυσαμένους εὑρεῖν μόχθων ἀνάπαυλαν.
τίς τάδε λεύσσων θεὸν οὐχὶ νοεῖ, μετεωρολόγων δ' ἑκὰς ἔρριψεν σκολιὰς ἀπάτας ὧν ἀτηρὰ γλῶσς' εἰκοβολεῖ περὶ τῶν ἀφανῶν οὐδὲν γνώμης μετέχουσα.
κακὸν γυναῖκα πρὸς νέον ζεῦξαι νέαν· ὃ μὲν γὰρ ἄλλης λέκτρον ἱμείρει λαβεῖν, ἣ δ' ἐνδεὴς τοῦδ' οὖσα βουλεύει κακά.
νικᾷ δὲ χρεία μ' ἡ κακῶς τ' ὀλουμένη γαστήρ, ἀφ' ἧς δὴ πάντα γίγνεται κακά.
ὦ πολύμοχθος βιοτὴ θνητοῖς, ὡς ἐπὶ παντὶ σφαλερὰ κεῖσαι, καὶ τὰ μὲν αὔξεις, τὰ δ' ἀποφθινύθεις· κοὐκ ἔστιν ὅρος κείμενος οὐδεὶς εἰς ὅντινα χρὴ κέλσαι θνητοῖς, πλὴν ὅταν ἔλθῃ κρυερὰ Διόθεν θανάτου πεμφθεῖσα τελευτή.
ὅσοι δ' ἰατρεύειν καλῶς, πρὸς τὰς διαίτας τῶν ἐνοικούντων πόλιν τὴν γῆν ἰδόντας τὰς νόσους σκοπεῖν χρεών.
πρὸς ταῦθ' ὅτι χρὴ καὶ παλαμάσθων καὶ πᾶν ἐπ' ἐμοὶ τεκταινέσθων· τὸ γὰρ εὖ μετ' ἐμοῦ καὶ τὸ δίκαιον ξύμμαχον ἔσται, κοὐ μή ποθ' ἁλῶ κακὰ πράσσων.
κορυφὴ δὲ θεῶν ὁ πέριξ χθόν' ἔχων φαεννὸς αἰθήρ ἡ φύσις ἐβούλεθ', ᾗ νόμων οὐδὲν μέλει.
ἀωρὶ πόντου κύματ' εὐρέος περᾷ.
σμικραῖς ἑαυτοὺς ἐπιτρέπουσιν ἐλπίσιν τίς τοὐμὸν ὄνομα τοὐπονείδιστον βροτοῖς οὐκ οἶδε Λαμίας τῆς Λιβυστικῆς γένος οὐκ ἐγγυῶμαι, ζημίαν φιλεγγύων σκοπῶν· τὰ Πυθοῖ δ' οὐκ ἐᾷ με γράμματα.
μή μοι λεπτῶν θίγγανε μύθων, ψυχή· τί περισσὰ φρονεῖς εἰ μὴ μέλλεις σεμνύνεσθαι παρ' ὁμοίοις.
γλώσσῃ διαψαίρουσα μυκτήρων πόρους ἔνδον γυναικῶν καὶ παρ' οἰκέταις λόγος οὐ γὰρ ἀσφαλὲς περαιτέρω τὸ κάλλος ἢ μέσον λαβεῖν.
ἑῷος ἡνίχ' ἱππότης ἐξέλαμψεν ἀστήρ οἴμοι, δράκων μου γίγνεται τὸ ἥμισυ· τέκνον, περιπλάκηθι τῷ λοιπῷ πατρί.
λωτίνας ἀηδόνας Αἰγυπτία ἐμπολή βάσκανον μέγιστον ψυχαγωγόν νοῦν ἔχοντος ἦν ἄρα φίλον πρίασθαι χρημάτων πολλῶν σαφῆ.
ἀλλ' ὦ φίλιπποι Τρῶες οὔκ· ἀλλ' ἔτ' ἔμπνουν Ἀίδης μ' ἐδέξατο.
μὴ κτεῖνε· τὸν ἱκέτην γὰρ οὐ θέμις κτανεῖν.
νῦν οὖν ἕκατι ῥημάτων κτενεῖτέ με ὦ παγκάκιστα χθόνια γῆς παιδεύματα τί δ' ἔστι πρὸς χορὸν γὰρ οἰκείων ἐρεῖς.
ὁρᾷς τὸν ὑψοῦ τόνδ' ἄπειρον αἰθέρα καὶ γῆν πέριξ ἔχονθ' ὑγραῖς ἐν ἀγκάλαις τοῦτον νόμιζε Ζῆνα, τόνδ' ἡγοῦ θεόν.
πυριγενὴς δὲ δράκων ὁδὸν ἡγεῖται [ταῖς] τετραμόρφοις ὥραις ζευγνὺς ἁρμονίᾳ πολύκαρπον ὄχημα.
καὶ Γαῖα μῆτερ· Ἑστίαν δέ ς' οἱ σοφοὶ βροτῶν καλοῦσιν ἡμένην ἐν αἰθέρι.
ἀεί τι καινὸν ἡμέρα παιδεύεται.
εὖ ἴσθ', ὅταν τις εὐσεβῶν θύῃ θεοῖς, κἂν μικρὰ θύῃ, τυγχάνει σωτηρίας.
ἦ πολλὰ καὶ δύσγνωστα βουλεύει θεός.
θεοὺς ἀρέσκου· πᾶν γὰρ ἐκ θεῶν τέλος.
καὶ τοῖς τεκοῦσιν ἀξίαν τιμὴν νέμειν ὡς ἡδὺ πατέρα παισὶν ἤπιον κυρεῖν καὶ παῖδας εἶναι πατρὶ μὴ στυγουμένους.
ἢν οἱ τεκόντες τοῦτο γιγνώσκως' ὅτι νέοι ποτ' ἦσαν, ἠπίως τὴν τῶν τέκνων οἴσουσι κύπριν, φύντες οὐ σκαιοὶ φύσιν.
ὅστις πατὴρ πρὸς παῖδας ἐκβαίνει πικρός, τὸ γῆρας οὗτος ἑρματίζεται βαρύ.
ὦ πάτερ, ἐχρῆν μὲν οὓς ἐγὼ λόγους λέγω, τούτους λέγειν σε· καὶ γὰρ ἁρμόζει φρονεῖν σὲ μᾶλλον ἢ ἐμὲ καὶ λέγειν ὅπου τι δεῖ· ἐπεὶ δ' ἀφῆκας, λοιπόν ἐστ' ἴσως ἐμὲ ἐκ τῆς ἀνάγκης τά γε δίκαι' αὐτὴν λέγειν.
ἐκεῖνος εἰ μὲν μεῖζον ἠδίκηκέ τι, οὐκ ἐμὲ προσήκει λαμβάνειν τούτων δίκην· ἃ δ' εἰς ἔμ' ἡμάρτηκεν αἰσθέσθαι με δεῖ.
ἀλλ' ἀγνοῶ δὴ τυχὸν ἴσως ἄφρων ἐγὼ οὖς', οὐκ ἂν ἀντείποιμι· καίτοι γ', ὦ πάτερ, εἰ τἄλλα κρίνειν ἐστὶν ἀνόητον γυνή, περὶ τῶν γ' ἑαυτῆς πραγμάτων ἴσως φρονεῖ.
ἔστω δ' ὃ βούλει· τοῦτο τί μ' ἀδικεῖ, λέγε.
ἔστ' ἀνδρὶ καὶ γυναικὶ κείμενος νόμος, τῷ μὲν διὰ τέλους ἣν ἔχει στέργειν ἀεί, τῇ δ' ὅς' ἂν ἀρέσκῃ τἀνδρὶ ταῦτ' αὐτὴν ποεῖν.
γέγονεν ἐκεῖνος εἰς ἔμ' οἷον ἠξίουν, ἐμοί τ' ἀρέσκει πάνθ' ἃ κἀκείνῳ, πάτερ.
ἀλλ' ἔστ' ἐμοὶ μὲν χρηστός, ἠπόρηκε δέ.
σὺ δ' ἀνδρί μ', ὡς φής, ἐκδίδως νῦν πλουσίῳ, ἵνα μὴ καταζῶ τὸν βίον λυπουμένη.
καὶ ποῦ τοσαῦτα χρήματ' ἐστίν, ὦ πάτερ, ἃ μᾶλλον ἀνδρὸς εὐφρανεῖ παρόντα με ἢ πῶς δίκαιόν ἐστιν ἢ καλῶς ἔχον τῶν μὲν ἀγαθῶν με τὸ μέρος ὧν εἶχεν λαβεῖν, τοῦ συναπορηθῆναι δὲ μὴ λαβεῖν μέρος φέρ' ἢν ὁ νῦν δὴ λαμβάνειν μέλλων μ' ἀνήρ, ὃ μὴ γένοιτο, Ζεῦ φίλ', οὐδ' ἔσται ποτέ, οὐκ οὖν θελούσης οὐδὲ δυναμένης ἐμοῦ, ἢν οὗτος αὖθις ἀποβάλῃ τὴν οὐσίαν, ἑτέρῳ με δώσεις ἀνδρί κτ' ἐὰν πάλιν ἐκεῖνος, ἑτέρῳ μέχρι πόσου τὴν τῆς τύχης, πάτερ, σὺ λήψῃ πεῖραν ἐν τὠμῷ βίῳ ὅτ' ἦν ἐγὼ παῖς, τότε σε χρῆν ζητεῖν ἐμοὶ ἄνδρ' ᾧ με δώσεις· σὴ γὰρ ἦν τόθ' αἵρεσις· ἐπεὶ δ' ἅπαξ δέδωκας, ἤδη ἐστίν, πάτερ, ἐμὸν σκοπεῖν τοῦτ', εἰκότως· μὴ γὰρ καλῶς κρίνας' ἐμαυτῆς τὸν ἴδιον βλάψω βίον.
ταῦτ' ἔστιν· ὥστε μή με, πρὸς τῆς ἑστίας, ἀποστερήσῃς ἀνδρὸς ᾧ συνῴκισας· χάριν δικαίαν καὶ φιλάνθρωπον, πάτερ, αἰτῶ σε ταύτην.
εἰ δὲ μή, σὺ μὲν βίᾳ πράξεις ἃ βούλει· τὴν δ' ἐμὴν ἐγὼ τύχην πειράσομ' ὡς δεῖ μὴ μετ' αἰσχύνης φέρειν.
Δήμητρος λάτριν εὔξῃ τοιοῦτον ἄνδρα σοι παρεστάναι.
μικρὸν φρονεῖν χρὴ τὸν κακῶς πεπραγότα.
τίς δ' ἔστι δοῦλος τοῦ θανεῖν ἄφροντις ὤν ἐγὼ δ' οὐδὲν πρεσβύτερον νομίζω τᾶς σωφροσύνας, ἐπεὶ τοῖς ἀγαθοῖς ἀεὶ ξύνεστιν.
τιμᾶν τὰν τέτασθε, πλούτῳ δ' ἀρετὰν κατεργάσασθαι δοκεῖτ', ἐν ἐσθλοῖς δὲ καθήσεσθ' ἄνολβοι.
φεῦ, τοῖσι γενναίοισιν ὡς ἅπαν καλόν.
ἄλλ' ἐπ' ἄλλῃ φάρμακον κεῖται νόσῳ· λυπουμένῳ μὲν μῦθος εὐμενὴς φίλων, ἄγαν δὲ μωραίνοντι νουθετήματα.
μηδ' εὐτύχημα μηδὲν ὧδ' ἔστω μέγα, ὅ ς' ἐξεπαρεῖ μεῖζον ἢ χρεὼν φρονεῖν, μηδ' ἤν τι συμβῇ δυσχερές, δουλοῦ πάλιν· ἀλλ' αὑτὸς αἰεὶ μίμνε τὴν σαυτοῦ φύσιν σῴζων βεβαίως ὥστε χρυσὸς ἐν πυρί.
ἐγὼ δὲ ταῦτα παρὰ σοφοῦ τινος μαθὼν εἰς φροντίδας νοῦν συμφοράς τ' ἐβαλλόμην, φυγάς τ' ἐμαυτῷ προστιθεὶς πάτρας ἐμῆς θανάτους τ' ἀώρους καὶ κακῶν ἄλλας ὁδούς, ἵν' εἴ τι πάσχοιμ' ὧν ἐδόξαζον φρενί, μή μοι νεῶρες προσπεσὸν μᾶλλον δάκοι.
ὅστις δ' ἀνάγκῃ συγκεχώρηκεν βροτῶν, σοφὸς παρ' ἡμῖν καὶ τὰ θεῖ' ἐπίσταται.
βίος γὰρ ὄνομ' ἔχει πόνος γεγώς.
εἴης μοι, μέτριος δέ πως εἴης μηδ' ἀπολείποις.
Ἑκάτης ἄγαλμα φωσφόρου κύων ἔσῃ.
οὐ βούλομαι πλουτοῦντι δωρεῖσθαι πένης, μή μ' ἄφρονα κρίνῃς ἢ διδοὺς αἰτεῖν δοκῶ.
ἀλλ' ἀνοιστέος λόγος ὃ δ' ἄρτι θάλλων σάρκα διοπετὴς ὅπως ἀστὴρ ἀπέσβη, πνεῦμ' ἀφεὶς ἐς αἰθέρα.
πολλαῖσι μορφαῖς οἱ θεοὶ σοφισμάτων σφάλλουσιν ἡμᾶς κρείσσονες πεφυκότες.
μάντις δ' ἄριστος ὅστις εἰκάζει καλῶς.
τῶν ἄγαν γὰρ ἅπτεται θεός, τὰ μικρὰ δ' εἰς τύχην ἀφεὶς ἐᾷ.
χαλεποὶ πόλεμοι γὰρ ἀδελφῶν.
ἀκόλασθ' ὁμιλεῖν γίγνεται δούλων τέκνα.
ἡ γὰρ σιωπὴ τοῖς σοφοῖσιν ἀπόκρισις.
εἰ δ' ἦσαν ἀνθρώποισιν ὠνητοὶ λόγοι, οὐδεὶς ἂν αὑτὸν εὖ λέγειν ἐβούλετο· νῦν δ', ἐκ βαθείας γὰρ πάρεστιν αἰθέρος λαβεῖν ἀμοχθί, πᾶς τις ἥδεται λέγων τά τ' ὄντα καὶ μή· ζημίαν γὰρ οὐκ ἔχει.
οὔτοι προσελθοῦς' ἡ Δίκη σε, μὴ τρέσῃς, παίσει πρὸς ἧπαρ οὐδὲ τῶν ἄλλων βροτῶν τὸν ἄδικον, ἀλλὰ σῖγα καὶ βραδεῖ ποδὶ στείχουσα μάρψει τοὺς κακούς, ὅταν τύχῃ.
τὰ τῶν τεκόντων σφάλματ' εἰς τοὺς ἐκγόνους οἱ θεοὶ τρέπουσιν.
εἰ δὲ πάρεργον χρή τι κομπάσαι, γύναι, οὐρανὸν ὑπὲρ γῆς ἔχομεν εὖ κεκραμένον, ἵν' οὔτ' ἄγαν πῦρ οὔτε χεῖμα συμπίτνει· ἃ δ' Ἑλλὰς Ἀσία τ' ἐκτρέφει κάλλιστα, γῆν δέλεαρ ἔχοντες τήνδε συνθηρεύομεν.
πολλοὺς δὲ βροντῆς πνεῦμ' ἄναιμον ὤλεσεν.
οἶνος περάσας πλευμόνων διαρροάς ἄλλην θέλουσιν εἰσαγώγιμον λαβεῖν ὁ πετόμενος ἱερὸν ἀνὰ Διὸς αἰθέρα γοργοφόνος πλούτῳ χλιδῶσα θνητὰ δὴ γύναι φρόνει.
εἴθ' ἦν ἄφωνον σπέρμα δυστήνων βροτῶν.
τέκτων γὰρ ὢν ἔπρασσες οὐ ξυλουργικά.
ὁ τῆς τύχης παῖς κλῆρος φίλης τ' ὀπώρας διπτύχους ἦρός τ' ἴσους ἀλλ' ἔστι, κεἴ τις ἐγγελᾷ λόγῳ, Ζεὺς καὶ θεοὶ βρότεια λεύσσοντες πάθη.
ἀμφίπολος Ἄρεος ἀνιέρου φίλων λαβεῖν γὰρ πεῖραν οὐ σμικρὸν κακόν.
εἰ δὲ θανεῖν θέμις, ὧδε θανεῖν καλόν, εἰς ἀρετὴν καταλυσαμένους βίον.
πολλοῖσι πολλήν, δὶς τόσοις δὲ πλείονα σύμμικτον εἶδος κἀποφώλιον τρέφος ταύρου μεμῖχθαι καὶ βροτοῦ διπλῇ φύσει αἰεὶ πρασίμοχθοι κοὔποθ' ἥσυχοι δορί ἀγήρων ἀρετήν Ζεὺς συγγένειος.
λίνου κλωστῆρα περιφέρει λαβών κορμοῖσι πεύκης λῦε πηκτὰ δωμάτων ἐγὼ δ' ἐμός εἰμι οὐχ ἑσπέρας φάς', ἀλλὰ καὶ μεσημβρίας τούτους ἀφεστήκασιν ἡμέραν τρίτην.
λευκοὺς λίθους χέοντες αὐχοῦσιν μέγα.
τί φής τί σιγᾷς μῶν φόνον τιν' εἰργάσω γλαυκῶπίς τε στρέφεται μήνη ἤπειρον εἰς ἄπειρον ἐκβάλλων πόδα τί χρέος ἔβα δῶμα ἀεί ποτ' ἐστὶ σπέρμα κηρύκων λάλον.
τὸ μὲν τέθνηκε σῶμα, τοῦτο δ' ἀναβλέπει.
πόλεως μὲν ἀρχῷ, φωτὶ δ' οὐκ ἔτῃ πρέπων αἰεὶ δὲ μήτηρ φιλότεκνος μᾶλλον πατρός· ἣ μὲν γὰρ αὑτῆς οἶδεν ὄνθ', ὃ δ' οἴεται.
τὸν εὐτυχοῦντα καὶ φρονεῖν νομίζομεν.
ὁ νοῦς γὰρ ἡμῶν ἐστιν ἐν ἑκάστῳ θεός.
δούλοισι γάρ τε ζῶμεν οἱ ἐλεύθεροι.
ὃ δ' ἐσφάδᾳζεν οὐκ ἔχων ἀπαλλαγάς.
Αἰθέρα καὶ Γαῖαν πάντων γενέτειραν ἀείδω.
φθείρουσιν ἤδη χρήσθ' ὁμιλίαι κακαί.
θεοῦ γὰρ οὐδεὶς χωρὶς εὐτυχεῖ βροτῶν οὐδ' εἰς τὸ μεῖζον ἦλθε· τὰς θνητῶν δ' ἐγὼ χαίρειν κελεύω θεῶν ἄτερ προθυμίας.
τὰ πλεῖστα θνητοῖς τῶν κακῶν αὐθαίρετα.
παῖς ὢν φυλάσσου πραγμάτων αἰσχρῶν ἄπο· ὡς ἢν τραφῇ τις μὴ κακῶς, αἰσχύνεται ἀνὴρ γενόμενος αἰσχρὰ δρᾶν· νέος δ' ὅταν πόλλ' ἐξαμάρτῃ, τὴν ἁμαρτίαν ἔχει εἰς γῆρας αὑτοῦ τοῖς τρόποισιν ἔμφυτον.
ὅστις νέος ὢν μουσῶν ἀμελεῖ, τόν τε παρελθόντ' ἀπόλωλε χρόνον καὶ τὸν μέλλοντα τέθνηκεν.
οὐκ ἔστιν ἀρετῆς κτῆμα τιμιώτερον· οὐ γὰρ πέφυκε δοῦλον οὔτε χρημάτων οὔτ' εὐγενείας οὔτε θωπείας ὄχλου.
ἀρετὴ δ' ὅσῳ περ μᾶλλον ἂν χρῆσθαι θέλῃς, τοσῷδε μείζων αὔξεται τελουμένη.
ἀρετὴ μέγιστον τῶν ἐν ἀνθρώποις καλόν.
τὸ μὴ εἰδέναι σε μηδὲν ὧν ἁμαρτάνεις, ἔκκαυμα τόλμης ἱκανόν ἐστι καὶ θράσους.
τὸ δ' ὠκὺ τοῦτο καὶ τὸ λαιψηρὸν φρενῶν εἰς συμφορὰν καθῆκε πολλὰ δὴ βροτούς.
εὖ γὰρ τόδ' ἴσθι, κεἴ ς' ἐλάνθανεν πάρος, τὸ σκαιὸν εἶναι πρῶτ' ἀμουσίαν ἔχει.
φεῦ φεῦ, τὸ νικᾶν τἄνδιχ' ὡς καλὸν γέρας, τὰ μὴ δίκαια δ' ὡς ἁπανταχοῦ κακόν· καὶ γλῶσσα φλαύρα καὶ φθόνος τοῦ μὴ φθονεῖν ὅσῳ κάκιον μὴ καλῶς ὠγκωμένοις.
δύστηνος ὅστις τὰ καλὰ καὶ ψευδῆ λέγων οὐ τοῖσδε χρῆται τοῖς καλοῖς ἀληθέσιν.
πότερα θέλεις σοι μαλθακὰ ψευδῆ λέγω ἢ σκλήρ' ἀληθῆ φράζε· σὴ γὰρ ἡ κρίσις.
ἀτὰρ σιωπᾶν τά γε δίκαι' οὐ χρή ποτε.
ὀργαὶ γὰρ ἀνθρώποισι συμφορᾶς ὕπο δειναί, πλάνος τε καρδίᾳ προσίσταται.
ὁ θυμὸς ἀλγῶν ἀσφάλειαν οὐκ ἔχει.
ἐὰν ἴδῃς πρὸς ὕψος ἠρμένον τινὰ λαμπρῷ τε πλούτῳ καὶ γένει γαυρούμενον ὀφρύν τε μείζω τῆς τύχης ἐπηρκότα, τούτου ταχεῖαν νέμεσιν εὐθὺς προσδόκα.
κρινεῖ τίς αὑτὸν πώποτ' ἀνθρώπων μέγαν, ὃν ἐξαλείφει πρόφασις ἡ τυχοῦς' ὅλον ἅπαντές ἐσμεν εἰς τὸ νουθετεῖν σοφοί, αὐτοὶ δ' ἁμαρτάνοντες οὐ γιγνώσκομεν.
οὐδεὶς ἔπαινον ἡδοναῖς ἐκτήσατο.
οὔτ' ἐκ χερὸς μεθέντα καρτερὸν λίθον ῥᾷον κατασχεῖν οὔτ' ἀπὸ γλώσσης λόγον.
μὴ κάμνε πατρίδα σὴν λαβεῖν πειρώμενος.
πολλοῦ γὰρ χρυσοῦ καὶ πλούτου κρείσσων πάτρα σώφρονι ναίειν.
τὸ δὲ σύντροφον ἁδύ τι θνητοῖς ἐν βίῳ χωρεῖ.
ἅπας μὲν ἀὴρ αἰετῷ περάσιμος, ἅπασα δὲ χθὼν ἀνδρὶ γενναίῳ πατρίς.
οὐκ ἔστιν οὐδὲν τῶν ἐν ἀνθρώποις ἴσον· χρῆν γὰρ τύχας μὲν τὰς μάτην πλανωμένας μηδὲν δύνασθαι, τἀμφανῆ δ' ὑψήλ' ἄγειν.
ὅστις κατ' ἰσχὺν πρῶτος ὢν ἠτάζετο ἢ τόξα πάλλων ἢ μάχῃ δορὸς σθένων, τοῦτον τυραννεῖν τῶν κακιόνων ἐχρῆν.
ἐγὼ γὰρ ὅστις μὴ δίκαιος ὢν ἀνὴρ βωμὸν προσίζει, τὸν νόμον χαίρειν ἐῶν πρὸς τὴν δίκην ἄγοιμ' ἂν οὐ τρέσας θεούς· κακὸν γὰρ ἄνδρα χρὴ κακῶς πάσχειν ἀεί.
ἀλλ' οὐ πρέπει τύραννον, ὡς ἐγὼ φρονῶ, οὐδ' ἄνδρα χρηστὸν νεῖκος αἴρεσθαι κακοῖς· τιμὴ γὰρ αὕτη τοῖσιν ἀσθενεστέροις.
σὺν τοῖσι δεινοῖς αὔξεται κλέος βροτοῖς.
νεανίας γὰρ ὅστις ὢν Ἄρη στυγῇ, κόμη μόνον καὶ σάρκες, ἔργα δ' οὐδαμοῦ.
ὁρᾷς τὸν εὐτράπεζον ὡς ἡδὺς βίος ὅ τ' ὄλβος ἔξωθέν τίς ἐστι πραγμάτων· ἀλλ' οὐκ ἔνεστι στέφανος οὐδ' εὐανδρία, εἰ μή τι καὶ τολμῶσι κινδύνου μέτα· οἱ γὰρ πόνοι τίκτουσι τὴν εὐανδρίαν, ἡ δ' εὐλάβεια σκότον ἔχει καθ' Ἑλλάδα, τὸ διαβιῶναι μόνον ἀεὶ θηρωμένη.
μισῶ δ' ὅταν τις καὶ χθονὸς στρατηλάτης μὴ πᾶσι πάντων προσφέρῃ μειλίγματα.
ἔρωτα δεινὸν ἔχομεν· ἐκ δ' ἐμῶν λόγων ἑλοῦ τὰ βέλτισθ'· ὡς ἄπιστόν ἐστ' ἔρως κἀν τῷ κακίστῳ τῶν φρενῶν οἰκεῖν φιλεῖ.
οἰκοφθόρον γὰρ ἄνδρα κωλύει γυνὴ ἐσθλὴ παραζευχθεῖσα καὶ σῴζει δόμους.
οὐ πάντες οὔτε δυστυχοῦσιν ἐν γάμοις οὔτ' εὐτυχοῦσι· συμφορὰ δ' ὃς ἂν τύχῃ κακῆς γυναικός, εὐτυχεῖ δ' ἐσθλῆς τυχών μακάριος ὅστις εὐτυχεῖ γάμον λαβὼν ἐσθλῆς γυναικός, δυστυχεῖ δ' ὁ μὴ λαβών.
ἐγὼ γὰρ ἕξω λέκτρα αὐτοῖς καλῶς ἔχειν δίκαιόν ἐστιν οἷσι συγγηράσομαι.
δεινὴ μὲν ἀλκὴ κυμάτων θαλασσίων, δειναὶ δὲ ποταμῶν καὶ πυρὸς θερμοῦ πνοαί, δεινὸν δὲ πενία, δεινὰ δ' ἄλλα μυρία, ἀλλ' οὐδὲν οὕτω δεινὸν ὡς γυνὴ κακόν· οὐδ' ἂν γένοιτο γράμμα τοιοῦτον γραφῇ οὐδ' ἂν λόγος δείξειεν.
εἰ δέ του θεῶν τόδ' ἐστὶ πλάσμα, δημιουργὸς ὢν κακῶν μέγιστος ἴστω καὶ βροτοῖσι δυσμενής.
ἐχθροῖσιν εἴη πολεμίαν δάμαρτ' ἔχειν.
μοχθοῦμεν ἄλλως θῆλυ φρουροῦντες γένος· ἥτις γὰρ αὐτὴ μὴ πέφυκεν ἔνδικος, τί δεῖ φυλάσσειν κἀξαμαρτάνειν πλέον γυναικὶ δ' ὄλβος, ἢν πόσιν στέργοντ' ἔχῃ.
δεῖ πυνθάνεσθαι γάρ σε νῷν χἡμᾶς σέθεν.
τὸ μὲν μέγιστον, οὔποτ' ἄνδρα χρὴ σοφὸν λίαν φυλάσσειν ἄλοχον ἐν μυχοῖς δόμων· ἐρᾷ γὰρ ὄψις τῆς θύραθεν ἡδονῆς· ἐν δ' ἀφθόνοισι τοῖσδ' ἀναστρωφωμένη βλέπουσά τ' εἰς πᾶν καὶ παροῦσα πανταχοῦ τὴν ὄψιν ἐμπλήσας' ἀπήλλακται κακῶν· τό τ' ἄρσεν ἀεὶ τοῦ κεκρυμμένου λίχνον.
ὅστις δὲ μοχλοῖς καὶ διὰ σφραγισμάτων σῴζει δάμαρτα, δρᾶν τι δὴ δοκῶν σοφὸν μάταιός ἐστι καὶ φρονῶν οὐδὲν φρονεῖ· ἥτις γὰρ ἡμῶν καρδίαν θύραζ' ἔχει, θᾶσσον μὲν οἰστοῦ καὶ πτεροῦ χαρίζεται, λάθοι δ' ἂν Ἄργου τὰς πυκνοφθάλμους κόρας· καὶ πρὸς κακοῖσι τοῦτο δὴ μέγας γέλως, ἁνήρ τ' ἀχρεῖος χἡ γυνὴ διοίχεται.
ἀλλ' ἴσθ', ἐμοὶ μὲν οὗτος οὐκ ἔσται νόμος, τὸ μὴ οὐ σὲ μῆτερ προσφιλῆ νέμειν ἀεὶ καὶ τοῦ δικαίου καὶ τόκων τῶν σῶν χάριν.
στέργω δὲ τὸν φύσαντα τῶν πάντων βροτῶν μάλισθ'· ὁρίζω τοῦτο, καὶ σὺ μὴ φθόνει· κείνου γὰρ ἐξέβλαστον· οὐδ' ἂν εἷς ἀνὴρ γυναικὸς αὐδήσειεν, ἀλλὰ τοῦ πατρός.
καὶ τῶν παλαιῶν πόλλ' ἔπη καλῶς ἔχει· λόγοι γὰρ ἐσθλοὶ φάρμακον φόβου βροτοῖς.
ἦ τοῖς ἐν οἴκῳ χρήμασιν λελείμμεθα, ἡ δ' εὐγένεια καὶ τὸ γενναῖον μένει.
τὸν σὸν δὲ παῖδα σωφρονοῦντ' ἐπίσταμαι χρηστοῖς θ' ὁμιλοῦντ' εὐσεβεῖν τ' ἠσκηκότα.
πῶς οὖν ἂν ἐκ τοιοῦδε σώματος κακὸς γένοιτ' ἄν οὐδεὶς τοῦτό μ' ἂν πίθοι ποτέ.
οὐ γάρ τις οὕτω παῖδας εὖ παιδεύσεται, ὥστ' ἐκ πονηρῶν μὴ οὐ κακοὺς πεφυκέναι.
χρυσοῦ σὲ πλήθει, τούσδε δ' οὐ χαίρειν χρεών  σκαιὸν τὸ πλουτεῖν κἄλλο μηδὲν εἰδέναι.
ὅστις δὲ λύπας φησὶ πημαίνειν βροτούς, δεῖν δ' ἀγχονῶν τε καὶ πετρῶν ῥίπτειν ἄπο, οὐκ ἐν σοφοῖσιν ἔστιν, εὐχέσθω δ' ὅμως ἄπειρος εἶναι τῆς νόσου ταύτης ἀεί.
λῦπαι γὰρ ἀνθρώποισι τίκτουσιν νόσους.
μέλλων τ' ἰατρὸς τῇ νόσῳ διδοὺς χρόνον ἰάσατ' ἤδη μᾶλλον ἢ τεμὼν χρόα.
οὐ χρή ποτ' ὀρθαῖς ἐν τύχαις βεβηκότα ἕξειν τὸν αὐτὸν δαίμον' εἰς ἀεὶ δοκεῖν· ὁ γὰρ θεός πως, εἰ θεόν σφε χρὴ καλεῖν, κάμνει ξυνὼν τὰ πολλὰ τοῖς αὐτοῖς ἀεί.
θνητῶν δὲ θνητὸς ὄλβος· οἱ δ' ὑπέρφρονες καὶ τῷ παρόντι τοὐπιὸν πιστούμενοι ἔλεγχον ἔλαβον τῆς τύχης ἐν τῷ παθεῖν.
βέβαια δ' οὐδεὶς εὐτυχεῖ θνητὸς γεγώς.
θνητὸς γὰρ ὢν καὶ θνητὰ πείσεσθαι δόκει· ἢ θεοῦ βίον ζῆν ἀξιοῖς ἄνθρωπος ὤν πάντων ἄριστον μὴ βιάζεσθαι θεούς, στέργειν δὲ μοῖραν· τῶν ἀμηχάνων δ' ἔρως πολλοὺς ἔθηκε τοῦ παρόντος ἀμπλακεῖν.
πέπονθας οἷα χἅτεροι πολλοὶ βροτῶν· τὰς γὰρ παρούσας οὐχὶ σῴζοντες τύχας ὤλοντ' ἐρῶντες μειζόνων ἀβουλίᾳ.
ἀνδρῶν τάδ' ἐστὶν ἐνδίκων τε καὶ σοφῶν, κἀν τοῖς κακοῖσι μὴ τεθυμῶσθαι θεοῖς.
οὐκ ἔστι λύπης ἄλλο φάρμακον βροτοῖς ὡς ἀνδρὸς ἐσθλοῦ καὶ φίλου παραίνεσις· ὅστις δὲ ταύτῃ τῇ νόσῳ ξυνὼν ἀνὴρ μέθῃ ταράσσει καὶ γαληνίζει φρένα, παραυτίχ' ἡσθεὶς ὕστερον στένει διπλᾶ.
ὦ γῆρας, οἵαν ἐλπίδ' ἡδονῆς ἔχεις, καὶ πᾶς τις εἰς σὲ βούλετ' ἀνθρώπων μολεῖν· λαβὼν δὲ πεῖραν, μεταμέλειαν λαμβάνει, ὡς οὐδὲν ἔστι χεῖρον ἐν θνητῷ γένει.
τύμβῳ γὰρ οὐδεὶς πιστὸς ἀνθρώπων φίλος.
Ζεὺς γὰρ κακὸν μὲν Τρωσί, πῆμα δ' Ἑλλάδι θέλων γενέσθαι ταῦτ' ἐβούλευσεν πατήρ.
πολὺν μὲν ἄροτον, ἐκπονεῖν δ' οὐ ῥᾴδιον· κοίλη γὰρ ὄρεσι περίδρομος τραχεῖά τε δυσείσβολός τε πολεμίοις.
κατάρρυτόν τε μυρίοισι νάμασιν καὶ βουσὶ καὶ ποίμναισιν εὐβοτωτάτην, οὔτ' ἐν πνοαῖσι χείματος δυσχείμερον οὔτ' αὖ τεθρίπποις ἡλίου θερμὴν ἄγαν.
γαίας Λακαίνης κύριον φαύλου χθονός.
ἀρετὴν ἐχούσης μείζον' ἢ λόγῳ φράσαι.
Παμισὸν εἰς θάλασσαν ἐξορμώμενον.
πρόσω δὲ βάντι ποταμὸν λις ἡ Διὸς γείτων κάθηται.
ἥκω περίκλυστον προλιποῦς' Ἀκροκόρινθον, ἱερὸν ὄχθον, πόλιν Ἀφροδίτας.
τὰς διωνομασμένας ναίειν Κελαινὰς ἐσχάτοις Ἴδης τόποις ἄλλων ἰατρὸς αὐτὸς ἕλκεσιν βρύων εὐφημία γὰρ εὐκολώτατος πόνων.
ἀρχαῖον εἴρηκας.
σῷσαι γὰρ ὁπόταν τῷ θεῷ δοκῇ, πολλὰς προφάσεις δίδωσιν εἰς σωτηρίαν.
ἀνέχου πάσχων· δρῶν γὰρ ἔχαιρες.
νόμου τὸν ἐχθρὸν δρᾶν, ὅπου λάβῃς, κακῶς ἐχθροὺς κακῶς δρᾶν ἀνδρὸς ἡγοῦμαι μέρος.
αἱμύλη ἀμβλυωπός ἀπάγου ἀρκεσίγυιος ἐμβριμώμενος εὐπαιδευσία θυστάς Ξάνθιος ξενοφόνον ἐπροξένει ῥαχίζειν χνοῦν  ἄρχεσθαι χρεὼν κακοὺς ὑπ' ἐσθλῶν καὶ κλύειν τῶν κρεισσόνων.
νῦν εὐσέληνον φέγγος ἡ διφρήλατος ὦ τοῦ μεγίστου Ζηνὸς ἄλκιμον τέκος Παλλάς, τί δρῶμεν οὐκ ἐχρῆν ἡμᾶς ἔτι μέλλειν Ἀχαιῶν ὠφελεῖν στρατεύματα.
νῦν γὰρ κακῶς πράσσουσιν ἐν μάχῃ δορὸς λόγχῃ βιαίως Ἕκτορος στροβούμενοι.
ἐμοὶ γὰρ οὐδὲν ἔστιν ἀλγέων ἄκος, ἐξ οὗ γ' ἔκρινε Κύπριν Ἀλέξανδρος θεὰν κάλλει προήκειν τῆς ἐμῆς εὐμορφίας καὶ σῆς, Ἀθάνα, φιλτάτης ἐμοὶ θεῶν, εἰ μὴ κατασκαφεῖσαν ὄψομαι πόλιν Πριάμου βίᾳ πρόρριζον ἐκτετριμμένην.
Ζεὺς ἐν θεοῖσι μάντις ἀψευδέστατος καὶ τέλος αὐτὸς ἔχει.
κρίμνη σεαυτὴν ἐκ μέσης ἀντηρίδος ἔδει γὰρ ἡμᾶς τοῖς θεοῖς θύειν, ὅταν γυναῖκα κατορύττῃ τις, οὐχ ὅταν γαμῇ.
ἡ φύσις ἑκάστῳ τοῦ γένους ἐστὶν πατρίς.
ἀγοραῖος νοῦς ἡδονὴ πανταχοῦ ἐστι καὶ πάντα δι' ἡδονῆς γίνεται.
κακᾶν βίων διαγωγήν ἀλίαστον ἀλλήλων ἔρρ' ἰών κρυπταί περιδῦσαι θεὸν δὲ ποῖον, εἰπέ μοι, νοητέον τὸν πάνθ' ὁρῶντα καὐτὸν οὐχ ὁρώμενον.
ποῖος δ' ἂν οἶκος τεκτόνων πλασθεὶς ὕπο δέμας τὸ θεῖον περιβάλοι τοίχων πτυχαῖς ὁρᾶθ' ὅσοι νομίζετ' οὐκ εἶναι θεόν, δὶς ἐξαμαρτάνοντες οὐκ εὐγνωμόνως ἔστιν γὰρ ἔστιν.
εἰ δέ τις πράσσει καλῶς κακὸς πεφυκώς, τὸν χρόνον κερδαινέτω· χρόνῳ γὰρ οὗτος ὕστερον δώσει δίκην.
Δόμοι μὲν οἵδ' εὔπυργά τ' ἐρύματα χθονὸς οὐκ ἐν πολυχρύσοισιν ἤσκηται χλιδαῖς· ἀρχὴν δὲ τῶνδε καὶ θεῶν ἱδρύματα Ἀκρίσιος εἴληχεν, τύραννος τῆσδε γῆς· Ἕλλησι δ' Ἄργος ἡ πόλις κικλήσκεται.
οὗτος δ' ἔρωτι παιδὸς ἄρσενος σχεθεὶς Πυθώδ' ἀφῖκτο, καὶ λέγει Φοίβῳ τάδε· πῶς ἂν γένοιτο σπέρμα παιδὸς ἐν δόμῳ, τίνος θεῶν βροτῶν τε πρευμενοῦς τυχών κεῖνος δὲ δυσξύμβλητον ἐξήνεγκ' ὄπα· ἔσται μὲν ἔσται παιδὸς ἄρσενος τόκος οὐκ ἐξ ἐκείνου· πρῶτα γὰρ θῆλυν σπορὰν φῦσαι δεήσει.
κτά πως κείνη ποτὲ εὐνὴν κρυφαίαν γνοῦσα καὶ μὴ γνοῦσα δὴ ὑπόπτερον λέοντα τέξεται πατρί, ὃς τῆσδέ τ' ἄρξει χἁτέρας πολλῆς χθονός.
τοιαῦτ' ἀκούσας Λοξίου μαντεύματα γάμων ἀπείχεθ'· ὅμως δέ γε τίκτει λαθών, πρὸς τοῦ παρόντος ἱμέρου νικώμενος.
Δανάην δέ πως ὠνόμασε τήνδ', ὁθούνεκα πολὺς παρῆλθεν εἰς γονὴν παίδων χρόνος.
ἐν παρθενῶσι δ' εὐθὺς οἷς ἐδείματο δίδωσιν Ἀργείαισιν ἔμφρουρον κόραις, εἰς ἀνδρὸς ὄψιν εὐλαβούμενος μολεῖν.
εἶθ' ὡς ὁ μακρὸς ηὔξανεν ταύτην χρόνος, καὶ κάλλος εἶχεν ἔξοχον καθ' Ἑλλάδα, φίλτροις ἀφύκτοις Ζεὺς κατασχεθεὶς πατὴρ εὐνῇ συνελθεῖν λάθρᾳ πως ἠβούλετο.
σαφῶς δὲ πείθειν οὐκ ἔχων, εἰς μηχανὴν τοιάνδ' ἐχώρης', ὡς ἄπυρος χρυσὸς γεγώς, ποθεινὸν εἰδὼς κτῆμα τοῦτο τοῖς βροτοῖς, διὰ στέγους ῥεύσειεν ἐν χερσὶν κόρης.
ἣ δ' ἀγνοοῦσα τὸν κεκρυμμένον δόλον κόλποισι τὸν θεὸν εἰσρέοντ' ἐδέξατο.
χρόνῳ δ' ἑαυτὴν ὡς κατεῖδ' ἐγκύμονα, εἰς θαῦμ' ἐσῄει κἀξεπέπληκτο σφοδρῶς, ὡς εἰς τόδ' ἦλθε μέμψιν εὐλαβουμένη.
φυγῇ δὲ λάθρᾳ τῆσδε γῆς ὁρμωμένην μαθὼν πατήρ νιν, ἐγκατάκλειστον δόμοις ἔργει χολωθεὶς καὶ σκότῳ κρύψας ἔχει, τἀληθὲς ὄψει προσκοπούμενος μαθεῖν· κἂν ταῦτ' ἀληθῆ καὶ σαφῶς ἔχοντ' ἴδῃ, ἔγνωκεν ἄμφω ποντίους ἀφιέναι, τὴν παῖδα καὶ τὸ τεχθέν.
ὧν δέ γ' ἐστάλην, μύθους Δανάῃ τούσδ' εὐπροσηγόρους ἄγων ἐκ Διός, ἀφίξομαι τάχιστα σημανῶν.
ὑπηρέτην γὰρ ὄντα τἀπεσταλμένα πράσσειν προθύμως, ὅστις ἄν γ' ᾖ νουνεχής.
τίς ὁ καινοτρόπος οὗτος μῦθος κατ' ἐμὰν ἧκεν ἀκουάν ἔνθ' ἀσπερχὲς μενεαίνουσα τοῖσδε δώμασι κοιράνου ἀμφίδοξος πελάζω.
τίς δεσπότιν ἐμὴν Δανάην βάξις ἔχει κατὰ πτόλιν ἣν μήποτ' ὤφελ' εἰς ὦτα φέρειν ὁ πρῶτος τάδε φράσαι τολμήσας, ὡς ἐγκύμων εἴληπται χρανθεῖς' ἄλεκτρος ἀνδρός· πατὴρ δέ μιν κλῄσας ἐν παρθενῶσι σφραγῖσι δέμας φυλάσσει.
ταῦτ' ἐτήτυμα μαθεῖν θέλω.
ἀλλ' εἰσορῶ γὰρ τῆσδε κοίρανον χθονὸς Ἀργείας Ἀκρίσιον πρὸ δόμων στείχοντα.
ὀργῇ βαρύς, ὡς δόξαι, κέαρ.
σὺ δ' εἰ κατ' οἴκους εὐνοῶν ἐτύγχανες, οὐκ ἄν ποτ' ἦλθες εἰς τόδε θράσους.
