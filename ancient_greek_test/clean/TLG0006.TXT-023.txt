Μέροπι τῆσδ' ἄνακτι γῆς, ἣν ἐκ τεθρίππων ἁρμάτων πρώτην χθόνα Ἥλιος ἀνίσχων χρυσέαι βάλλει φλογί.
καλοῦσι δ' αὐτὴν γείτονες μελάμβροτοι Ἕω φαεννὰς Ἡλίου θ' ἱπποστάσεις.
θερμὴ δ' ἄνακτος φλὸξ ὑπερτέλλουσα γῆς.
καίει τὰ πόρσω τἀγγύθεν δ' εὔκρατ' ἔχει.
πῶς οὖν πρόσειμι δῶμα θερμὸν Ἡλίου  κείνωι μελήσει σῶμα μὴ βλάπτειν τὸ σόν.
εἴπερ πατὴρ πέφυκεν, οὐ κακῶς λέγεις.
σάφ' ἴσθι· πεύσηι δ' αὐτὸ τῶι χρόνωι σαφῶς.
ἀρκεῖ· πέποιθα γάρ σε μὴ ψευδῆ λέγειν.
ἀλλ' ἕρπ' ἐς οἴκους· καὶ γὰρ αἵδ' ἔξω δόμων δμωιαὶ περῶσιν, αἳ πατρὸς κατὰ σταθμὰ σαίρουσι δῶμα καὶ δόμων κειμήλια καθ' ἡμέραν φοιβῶσι κἀπιχωρίοις ὀσμαῖσι θυμιῶσιν εἰσόδους δόμων.
ὅταν δ' ὕπνον γεραιὸς ἐκλιπὼν πατὴρ πύλας ἀμείψηι καὶ λόγους γάμων πέρι λέξηι πρὸς ἡμᾶς, Ἡλίου μολὼν δόμους τοὺς σοὺς ἐλέγξω, μῆτερ, εἰ σαφεῖς λόγοι.
σύριγγας δ' οὐριβάται κινοῦσιν ποιμνᾶν ἐλάται, ἔγρονται δ' εἰς βοτάναν ξανθᾶν πώλων συζυγίαι· ἤδη δ' εἰς ἔργα κυναγοὶ στείχουσιν θηροφόνοι, παγαῖς τ' ἐπ' Ὠκεανοῦ μελιβόας κύκνος ἀχεῖ.
ἀπωλόμην· οὐκ οἴσετ' εἰς δόμους νέκυν πόσις πόσις μοι πλησίον γαμηλίους μολπὰς ἀϋτεῖ παρθένοις ἡγούμενος.
οὐ θᾶσσον οὐ σταλαγμὸν ἐξομόρξετε, εἴ πού τίς ἐστιν αἵματος χαμαὶ πεσών ἐπείγετ' ἤδη δμωΐδες· κρύψω δέ νιν ξεστοῖσι θαλάμοις, ἔνθ' ἐμῶι κεῖται πόσει χρυσός, μόνη δὲ κλῆιθρ' ἐγὼ σφραγίζομαι.
ὦ καλλιφεγγὲς Ἥλι', ὥς μ' ἀπώλεσας καὶ τόνδ'· Ἀπόλλων δ' ἐν βροτοῖς ὀρθῶς καλῆι, ὅστις τὰ σιγῶντ' ὀνόματ' οἶδε δαιμόνων.
Ὑμὴν Ὑμήν.
τὰν Διὸς οὐρανίαν ἀείδομεν, τὰν ἐρώτων πότνιαν, τὰν παρθένοις γαμήλιον Ἀφροδίταν.
πότνια, σοὶ τάδ' ἐγὼ νυμφεῖ' ἀείδω, Κύπρι θεῶν καλλίστα, τῶι τε νεόζυγι σῶι πώλωι τὸν ἐν αἰθέρι κρύπτεις, σῶν γάμων γένναν· ἃ τὸν μέγαν τᾶσδε πόλεως βασιλῆ νυμφεύεαι ἀστερωποῖσιν δόμοισι χρυσέοις ἀρχὸν φίλον Ἀφροδίτα· ὦ μάκαρ, ὦ βασιλεὺς μείζων ἔτ' ὄλβον, ὃς θεὰν κηδεύσεις καὶ μόνος ἀθανάτων γαμβρὸς δι' ἀπείρονα γαῖαν θνατὸς ὑμνήσηι.
αια[ ὃς ὑμεν[αιεὐκελαδ[ ὡς ουρα[ σὺ δὲ παρ[ δα[ ουκειθ[ ὑμεναι[ ολ[ βο[ δα[ οι[ το[ μ[ φ[ ὅστις ι[ ς[ κα[ λι[ καλεῖτε[ ὃς ἐμαν[ κακὰ δε[  ὅδ' ἐκ δό[μων παιδὸς[  εἶἑν· θυρ[ ὡς εἰσο[ οανεκ[ θεᾶς δε[  ὤμοι⁚ [  στέναζ[ε  αἰαῖ⁚ [  διπλᾶ δ[  τί γὰρ λε[  τίς παιδ[  εἰδὼς α[  ἵν' ἀντα[  σμικρο[  κρεισς[  ὃς σεθ[.
