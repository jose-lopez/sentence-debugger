ὥσπερ γὰρ ἐπὶ τῶν ἰδίων ἐγκλημάτων πολλὰ διὰ προκλήσεων κρίνεται, οὕτως καὶ τουτὶ τὸ πρᾶγμα κέκριται.
σκέψασθε γὰρ ὦ ἄνδρες δικασταὶ οὑτωσί.
ο]ὐκ ἔστι ταῦτα, ἀλλὰ π]άντων φανήσοντα]ι μάλιστα δημοτικώ]τατα τῷ πράγματι κ]εχρημένοι· τοὺς μὲ]ν γὰρ ἀδικοῦντας ἀπ]έφηναν, κα[ὶ] ταῦτ' οὐ]χ ἑκόντες, ἀλλ' ὑπὸ τοῦ δ]ήμου πολλάκις ἀναγ]καζόμενοι· τὸ δὲ κο]λάσαι τοὺς ἀδικοῦντα]ς οὐκ ἐφ' αὑτοῖς ἐποί]ησαν, ἀλλ' ὑμῖν ἀπέδ]οσαν τοῖς κυρίοις.
τὰς γὰρ ἀποφάσεις ταύτας τὰς ὑπὲρ τῶν χρημάτων Ἁρπάλου πάσας ὁμοίως ἡ βουλὴ πεποίηται καὶ τὰς αὐτὰς κατὰ πάντων, καὶ ο[ὐ]δεμιᾷ προσγέγραφεν, διὰ τί ἕκαστον ἀποφαί]νει, ἀλλὰ ἐπ[ὶ] κεφαλαίου γράψασα ὁπόσον ἕκαστος εἴληφεν χ]ρυσίον· τοῦτ' οὖν ὀφ]ειλέτω.
νῦν δὲ τοὐναντίον οἱ νέοι τοὺς ὑπὲρ ἑξήκοντα ἔτη σωφρονίζουσιν.
διὰ τί ὅτι τοῖς μὲν] ἰδιώταις Ἅρπαλος ἔ]δωκεν φυλάττειν τ]ὸ χρυσίον, οἱ δὲ στρατη]γοὶ καὶ οἱ ῥήτορες πρ]άξεων ἕνεκα εἰλή]φασιν.
οἱ δὲ νόμοι τ]οῖ[ς] μὲν ἀδικοῦσιν ἁπλ]ᾶ, το[ῖ]ς δὲ δωροδοκοῦσι]ν δεκαπλᾶ τὰ ὀφλ]ήματα προστάττουσιν] ἀποδιδόν[α]ι· ὥσπερ οὖ]ν τὸ τίμημα τιμῆ]σαι ἔστιν ἐκ τῶν νόμ]ων τούτοις ς, οὕτω καὶ ι παρ' ὑμῶν σι κατ' αὐτῶν αι ὅπερ γὰρ καὶ ἐν τ]ῶι δήμωι εἶπον, π]ολλὰ ὑμεῖς ὦ ἄνδρ]ες δικασταὶ δίδοτε ἑ]κόντες τοῖς στρατηγοῖς καὶ τοῖς ῥήτορσιν ὠφελεῖσθαι, οὐ τῶν νόμων αὐτοῖς δεδωκότων τοῦτο ποιεῖν, ἀλλὰ τῆς ὑμετέρας πραότητος καὶ φιλανθρωπίας, ἓν μόνον παραφυλάττοντες, ὅπως δι' ὑμᾶς καὶ μὴ καθ' ὑμῶν ἔσται τὸ λαμβανόμενον· καὶ Δημοσθένη καὶ Δημάδην ἀπ' αὐτῶν τῶν ἐν τῇ πόλει ψηφισμάτων καὶ προξενιῶν οἶμαι πλείω ἢ ἑξήκοντα τάλαντα ἑκάτερον εἰληφέναι, ἔξω τῶν βασιλικῶν καὶ τῶν παρ' Ἀλεξάνδρου.
