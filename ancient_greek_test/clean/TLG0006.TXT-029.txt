κἀγὼ μὲν ἄτεκνος ἐγενόμην κείνης ἄπο· Ἀλκμέωνι δ' ἔτεκε δίδυμα τέκνα παρθένος.
ἀλλ' εἴπερ ἡμ]ᾶς [Ζεὺ]ς ἐγέννησεν πατήρ, σώσ]ει μεθ' ἡμῶν τ' ἐχθρὸν ἄνδρα τείσεται.
ἷ]κται δὲ πάντως εἰς τοσόνδε συμφορᾶς ὥ]στ' οὐδ' ἂν ἐκφύγοιμεν εἰ βουλοίμεθα Δί]ρκης νεῶρες αἷμα μὴ δοῦναι δίκην.
μένου]σι δ' ἡμῖν εἰς τόδ' ἔρχεται τύχη ὡς ἢ] θανεῖν δεῖ τῶιδ' ἐν ἡμέρας φάει, ἤ τοι] τροπαῖα πολεμίων στῆσαι χερί.
καὶ σοὶ μ]ὲν οὕτω, μῆτερ, ἐξαυδῶ τάδε, σοὶ δ' ὃς τ]ὸ λαμπρὸν αἰθέρος ναίεις πέδον λέγω τ]οσοῦτον, μὴ γαμεῖν μὲν ἡδέως σπείραντ]α δ' εἶναι σοῖς τέκνοις [ἀνω]φελῆ· οὐ γὰρ κ]αλὸν τόδ', ἀλλὰ συμμαχεῖν φίλοις.
πιθοῦ] πρὸς ἄγραν τ' εὐτυχῆ θείης [μολ]εῖν ὅπως ἕ]λωμεν ἄνδρα δυσσεβέστατον.
[] οὐκ ἀσφαλὲς τόδ' εἶπας, ἄνθρωπε, στέγος.
[] οἴμοι θανοῦμαι πρὸς δυοῖν ἀσύμμαχος.
[] τὴν δ' ἐν νεκροῖσιν οὐ στένεις δάμαρτα σήν [] ἦ γὰρ τέθνηκεν καινὸν αὖ λέγεις κακόν.
[] ὁλκοῖς γε ταυρείοισι διαφορουμένη.
[] πρὸς τοῦ πρὸς ὑμῶν τοῦτο γὰρ θέλω μαθεῖν.
[] ἐκμανθάνοις ἂν ὡς ὄλωλ' ἡμῶν ὕπο.
ὑμεῖς δ' [ἐπε]ιδὰν ὅσιος ἦι Κάδμου πόλις χωρεῖτε, [παῖδε]ς, ἄστυ δ' Ἰσμηνὸν πάρα ἑπτάσ[τομ]ον πύλαισιν ἐξαρτύετε.
Ζεὺς τήνδε τίμην, σὺν δ' ἐγὼ δίδωμί σοι, οὗπερ τόδ' εὕρημ' ἔσχες, Ἀμφίων ἄναξ.
λεύκω δὲ πώλω τὼ Διὸς κεκλημένοι τίμας μεγίστας ἕξετ' ἐν Κάδμου πόλει.
καὶ λέκτρ' ὁ μὲν Θηβαῖα λ[ήψ]εται γαμῶν, ὁ δ' ἐκ Φρυγῶν κάλλιστον ε[ὐ]νατήριον τὴν Ταντάλου παῖδ'· ἀλλ' ὅσον τάχιστα χρὴ σπεύδειν θεοῦ πέμψαντος οἷα βούλεται.
πάρεστε καὶ ζῆθ'· ηὗρε μηνυτὴς χρόνος ψευδεῖς μὲν ἡμᾶς, σφῶιν δὲ μητέρ' εὐτυχῆ.
ἴτε νυν, κρατύνετ' ἀντ' ἐμοῦ τῆσδε χθονὸς λαβόντε Κάδμου σκῆπτρα· τὴν γὰρ ἀξίαν σφῶιν προστίθησιν Ζεὺς ἐγώ τε σὺν Διί.
λύω δὲ νείκη καὶ τὰ πρὶν πεπραγμένα  [] οὐ γάρ τιν' ἄλλην φημὶ τολμῆσαι τάδε· σὺ †δ' ἐκ κακῶν†, ἄναξ, φρόντισον εὖ καλύψαι.
ΠΑΣΙΦΑ[Η] ἀρνουμένη μὲν οὐκέτ' ἂν πίθοιμί σε, πάντως γὰρ ἤδη δῆλον ὡς ἔχει τάδε.
ἐγ[ὼ] γὰρ εἰ μὲν ἀνδρὶ προὔβαλον δέμας τοὐμὸν λαθραίαν ἐμπολωμένη Κύπριν, ὀρθῶς ἂν ἤδη μάχ[λο]ς οὖς' ἐφαινόμην· νῦν δ', ἐκ θεοῦ γὰρ προσβολῆς ἐμηνάμην, ἀλγῶ μέν, ἐστὶ δ' οὐχ ἑκο[ύσ]ιον κακόν.
πρὸς τάδ' εἴτε ποντίαν κτείνειν δοκεῖ σοι, κτεῖν'· ἐπίστασαι δέ τοι μιαιφόν' ἔργα καὶ σφαγὰς ἀνδροκτόνους· εἴτ' ὠμοσίτου τῆς ἐμῆς ἐρᾶις φαγεῖν σαρκός, πάρεστι· μὴ λίπηις θοινώμενος.
ἐλεύθεροι γὰρ κοὐδὲν ἠδικηκότες τῆς σῆς ἕκατι ζημ[ία]ς θανούμεθα.
ἰδοὺ κρότος ὅδε κροτάλων·.
οὐ τάδε πήνας, οὐ τάδε κερκίδος ἱστοτόνου παραμύθια Λήμνια, Μοῦσα, μέλει με κρέκειν, ὅ τι δ' εἰς ὕπνον ἢ χάριν ἢ θεραπεύματα πρόσφορα παιδὶ πρέπει νεαρῶι, τάδε μελωιδὸς αὐδῶ.
ς ἀνάπαυμα πλάτας.
τάδε μοι τάδε θυμὸς ὑδεῖν ἵεται, Δαναῶν δὲ πόνους ἕτερος ἀναβοάτω.
παρὰ σοφῶν ἔκλυον λόγους πρότερον ὡς ἐπὶ κυμάτων πόλιν καὶ πατρίους δόμους Φοινίκας Τυρία παῖς Εὐρώπα λιποῦς' ἐπέβα Διοτρόφον Κρήταν ἱερὰν Κουρήτων τροφὸν ἀνδρῶν, ἃ τέκνων ἀρότοισιν τρισσοῖς ἔλιπεν κρά[τος] χώρας τ' ὄλβιον ἀρχάν.
Ἀργείαν θ' ἑτέραν κλύω [οἴσ]τρωι βασίλειαν Ἰὼ [πάτ]ρας ἀμφὶς ἀμεῖψαι [κερ]ασφόρον ἄταν.
θάνατον ἔλαχε· τὰ δ' ἐμὰ πάθεα τίς ἂν ἢ γόος ἢ μέλος ἢ κιθάρας ἐπὶ δάκρυσι μοῦς' ἀνοδυρομένα μετὰ Καλλιόπας ἐπὶ πόνους ἂν ἔλθοι [] ὦ Ζεῦ Νεμέας τῆσδ' ἄλσος ἔχων, τίνος ἐμπορίαι τούσδ' ἐγγὺς ὁρῶ πελάτας ξείνους Δωρίδι πέπλων ἐσθῆτι σαφεῖς πρὸς τούσδε δόμους στείχοντας ἐρῆμον ἀν' ἄλσος ΑΜΦΙΑΡ[ΑΟΣ] ὡς ἐχθρὸν ἀνθρώποισιν αἵ τ' ἐκδημίαι ὅταν τε χρείαν εἰσπεσὼν ὁδοιπόρος ἀγροὺς ἐρήμους καὶ μονοικήτους ἴδηι ἄπολις ἀνερμήνευτος ἀπορίαν ἔχων ὅπηι τράπηται· κἀμὲ γὰρ τὸ δυσχερὲς τοῦτ' εἰσβέβηκεν· ἄσμενος δ' εἶδον δόμους τούσδ' ἐν Διὸς λειμῶνι Νεμεάδος χθονός.
καί ς', εἴτε δούλη τοῖσδ' ἐφέστηκας δόμοις εἴτ' οὐχὶ δοῦλον σῶμ' ἔχους', ἐρήσομαι, τίνος τάδ' ἀνδρῶν μηλοβοσκὰ δώματα Φλειουντίας γῆς, ὦ ξένη, νομίζεται ΥΨΙΠΥΛ[Η] ὄλβια Λυκούργου μέλαθρα κλήιζεται τάδε, ὃς ἐξ ἁπάσης αἱρεθεὶς Ἀσωπίας κληιδοῦχός ἐστι τοὐπιχωρίου Διός.
ῥυτὸν λαβεῖν [χ]ρ[ήιζοι]μ' ἂν ἐν κρωσσοῖς ὕδωρ χέρνιβα θεοῖσιν ὅ[διον] ὡς χεαίμεθα.
στατῶν γὰρ ὑδάτων νάματ' οὐ διειπετῆ, στρατοῦ δὲ πλήθει πάντα συνταράσσεται.
τίνες μολόντες καὶ χθονὸς ποίας ἄπο [] ἐκ τῶν Μυκηνῶν ἐσμὲν Ἀργεῖοι γένος, ὅρια δ' ὑπερβαίνοντες εἰς ἄλλην χθόνα στρατοῦ προθῦσαι βουλόμεσθα Δαναϊδῶν.
[] φυλάσσεται γῆ φρουρίοισιν ἐν κύκλωι.
[] σκόπει, φίλας [γὰ]ρ τά[σδε] συμβούλους ἔχεις.
ὦ πρῶιρα καὶ λευκαῖνον ἐξ ἅλμης ὕδωρ Ἀργοῦς, ἰὼ παῖδ', ὡς ἀπόλλυμαι κακῶς.
ὦ μάντι πατρὸς Οἰκλέους, θανούμεθα.
ἄρηξον, ἐλθέ, μή μ' ἴδηις ὑπ' αἰτίας αἰσχρᾶς θανοῦσαν, διὰ σὲ γὰρ διόλλυμαι.
ἔλθ', οἶσθα γὰρ δὴ τἀμά, καὶ σὲ μάρτυρα σαφέστατον δέξαιτ' ἂν ἥδ' ἐμῶν κακῶν.
ἄγετε, φίλων γὰρ οὐδέν' εἰσορῶ πέλας ὅστις με σώσει· κενὰ δ' ἐπηιδέσθην ἄρα.
[] ἐπίσχες, ὦ πέμπουσα τήνδ' ἐπὶ σφαγὰς δόμων ἄνασσα· τῶι γὰρ εὐπρεπεῖ ς' ἰδὼν τοὐλεύθερόν σοι προστίθημι τῆι φύσει.
[] ὦ πρός σε γονάτων ἱκέτις Ἀμφιάρεω πίτνω καὶ πρὸς γενείου τῆς τ' Ἀπόλλωνος τέχνης· καιρὸν γὰρ ἥκεις τοῖς ἐμοῖσιν ἐν κακοῖς· [ῥ]ῦσαί με· διὰ γὰρ σὴν ἀπόλλυμαι χάριν, μέλλω τε θνήισκειν, δεσμίαν τέ μ' εἰσορᾶις πρὸς σοῖσι γόνασιν, ἣ τόθ' εἱπόμην ξένοις· ὅσια δὲ πράξεις ὅσιος ὤν· προδοὺς δέ με ὄνειδος Ἀργείοισιν Ἕλλησίν τ' ἔσηι.
φησὶ δ' ἥδ' ἑκουσίως κτανεῖν με παῖδα κἀπιβουλεῦσαι δόμοις.
[] εἰδὼς ἀφῖγμαι τὴν τύχην θ' ὑπειδόμην τὴν σὴν ἃ πείσηι τ' ἐκπεπνευκότος τέκνου, ἥκω δ' ἀρήξων συμφοραῖσι ταῖσι σαῖς, τὸ μὲν βίαιον οὐκ ἔχων, τὸ δ' εὐσεβές.
αἰσχρὸν γὰρ εὖ μὲν ἐξεπίστασθαι παθεῖν, δρᾶσαι δὲ μηδὲν εὖ παθόντα πρὸς σέθεν.
πρῶτον μὲν οὖν σὸν δεῖξον, ὦ ξένη, κάρα· σῶφρον γὰρ ὄμμα τοὐμὸν Ἑλλήνων λόγος πολὺς διήκει.
καὶ πέφυχ' οὕτως, γύναι, κοσμεῖν τ' ἐμαυτὸν καὶ τὰ διαφέρονθ' ὁρᾶν.
ἔπειτ' ἄκουσον, τοῦ τάχους δὲ τοῦδ' ἄνες· εἰς μὲν γὰρ ἄλλο πᾶν ἁμαρτάνειν χρεών, ψυχὴν δ' ἐς ἀνδρὸς ἢ γυναικὸς οὐ καλόν.
[] ὦ ξένε πρὸς Ἄργει πλησίαν ναίων χθόνα, πάντων ἀκούσας' οἶδά ς' ὄντα σώφρονα· οὐ γάρ ποτ' εἰς τόδ' ὄμμ' ἂν ἔβλεψας παρών.
νῦν δ', εἴ τι βούληι, καὶ κλύειν σέθεν θέλω καί ς' ἐκδιδάσκειν· οὐκ ἀνάξιος γὰρ εἶ.
αἰσχύνομαι δὲ Φοῖβον, οὗ δι' ἐμπύρων τέχνην ἐπασκῶ, ψεῦδος εἴ τι λέξομεν.
ἡμῶν δ' ἐχώρει κωφὰ πρὸς γαῖαν βέλη, δ]υοῖν δ' ἀδελφοῖν σοῖν τὸν αὖ νεώτερον λόγ]χηι πλατείαι συοφόνωι δι' ἥπατος παίσ]ας ἔδωκε νερτέροις καλὸν νεκρὸν Βοιω]τός, ὅσπερ τὸν πρὶν ἔκτεινεν βαλών.
κἀντεῦ]θεν ἡμεῖς οἱ λελειμμένοι φίλων κοῦφον] πόδ' ἄλλος ἀλλός' εἴχομεν φυγῆι.
εἶδον δὲ τ]ὸν μὲν ὄρεος ὑλίμωι φόβηι κρυφθέν]τα, τὸν δὲ πευκίνων ὄζων ἔπι, οἱ δ' εἰς φάρ]αγγ' ἔδυνον, οἱ δ' ὑπ' εὐσκίους θάμνους κα]θῖζον.
τὼ δ' ὁρῶντ' οὐκ ἠξίουν δούλους φονε]ύειν φασγάνοις ἐλευθέροις.
τάδ' οὐκέτ' ὄντων σ]ῶν κασιγνήτων κλύεις.
ἐγὼ μὲν οὖν οὐκ] οἶδ' ὅτωι σκοπεῖν χρ[ε]ὼν τὴν εὐγένειαν· τοὺ]ς γὰρ ἀνδρείους φύσιν καὶ τοὺς δικαίους τῶ]ν κενῶν δοξασμάτων, κἂν ὦσι δούλων, εὐγεν]εστέρους λέγω.
[] Ζεύς, ὡς λέλεκται τῆς ἀληθείας ὕπο, Ἕλλην' ἔτιχθ', ὃς ἐξέφυσεν Αἴολον· οὗ χθών, ὅσον Πηνειὸς Ἀσωποῦ θ' ὕδωρ ὑγροῖς ὁρίζον ἐντὸς ἀγκῶσι στέγει, σκήπτρων ἀκούει πᾶσα καὶ κικλήισκεται ἐπώνυμος χθὼν Αἰολὶς τοὐμοῦ πατρός.
ἓν μὲν τόδ' ἐξέβλαστεν Ἕλληνος γένος.
πτόρθον δ' ἀφῆκεν ἄλλον εἰς ἄλλην πόλιν  κλεινὰς Ἀθήνας Ξοῦθον, ὧι νύμφη ποτὲ θυγάτηρ Ἐρεχθέως Κεκροπίας ἐπ' αὐχένι Ἴων' ἔτικτεν.
ἀλλ' ἀνοιστέος λόγος ἐπ' ὄνομα τοὐμὸν κεῖς' ὅθενπερ ἠρξάμην.
καλοῦσι Μελανίππην , Χίρωνος δέ με ἔτικτε θυγάτηρ Αἰόλωι· κείνην μὲν οὖν ξανθῆι κατεπτέρωσεν ἱππείαι τριχὶ Ζεύς, οὕνεχ' ὕμνους ἦιδε χρησμωιδὸς βροτοῖς ἄκη πόνων φράζουσα καὶ λυτήρια.
πυκνῆι θυέλληι δ' αἰθέρος διώκεται μουσεῖον ἐκλιποῦσα Κωρύκιον ὄρος.
νύμφη δὲ θεσπιωιδὸς ἀνθρώπων ὕπο Ἱππὼ κέκληται σώματος δι' ἀλλαγάς.
μητρὸς μὲν ὧδε τῆς ἐμῆς ἔχει πέρι.
εἰπεῖν δίκαιον, ὦ ξέν', ὅστις ὢν τόπους εἰς τούσδε χρίμπτηι καὶ καθ' ἥντιν' αἰτίαν.
[] οὐδεὶς ὄκνος πάντ' ἐκκαλύψασθαι λόγον.
ἐμοὶ πατρὶς μὲν Ἄργος, ὄνομα δ' Ἡρακλῆς, θεῶν δὲ πάντων πατρὸς ἐξέφυν Διός.
ἐμῆι γὰρ ἦλθε μητρὶ κεδνῆι πρὸς λέχος Ζεύς, ὡς λέλεκται τῆς ἀληθείας ὕπο.
ἥκω δὲ δεῦρο πρὸς βίαν, Εὐρυσθέως ἀρχαῖς ὑπείκων, ὅς μ' ἔπεμψ' Ἅιδου κύνα ἄγειν κελεύων ζῶντα πρὸς Μυκηνίδας πύλας, ἰδεῖν μὲν οὐ θέλων, ἆθλον δέ μοι ἀνήνυτον τόνδ' ὤιετ' ἐξηυρηκέναι.
τοιόνδ' ἰχνεύων πρᾶγος Εὐρώπης κύκλωι Ἀσίας τε πάσης ἐς μυχοὺς ἐλήλυθα.
[] οὐκ ἔστιν ὅστις πάντ' ἀνὴρ εὐδαιμονεῖ· ἢ γὰρ πεφυκὼς ἐσθλὸς οὐκ ἔχει βίον, ἢ δυσγενὴς ὢν πλουσίαν ἀροῖ πλάκα.
πολλοὺς δὲ πλούτωι καὶ γένει γαυρουμένους γυνὴ κατήισχυν' ἐν δόμοισι νηπία.
τοιᾶιδε Προῖτος γῆς ἄναξ νόσωι νοσεῖ· ξένον γὰρ ἱκέτην τῆσδ' ἔμ' ἐλθόντα στέγης λόγοισι πείθει καὶ δόλωι θηρεύεται κρυφαῖον εὐνῆς εἰς ὁμιλίαν πεσεῖν.
αἰεὶ γὰρ ἥπερ τῶιδ' ἐφέστηκεν λόγωι τροφὸς γεραιὰ καὶ ξυνίστησιν λέχος ὑμνεῖ τὸν αὐτὸν μῦθον· ὦ κακῶς φρονῶν πιθοῦ· τί μαίνηι τλῆθι δεσποίνης ἐμῆς  κτήσει δ' ἄνακτος δώμαθ' ἓν πεισθεὶς βραχύ.
ἐγὼ δὲ θεσμοὺς Ζῆνά θ' ἱκέσιον σέβων Προῖτόν τε τιμῶν, ὅς μ' ἐδέξατ' εἰς δόμους λιπόντα γαῖαν Σισύφου φόνον τ' ἐμῆς ἔνιψε χειρὸς αἷμ' ἐπισφάξας νέον, οὐπώποτ' ἠθέλησα δέξασθαι λόγους, οὐδ' εἰς νοσοῦντας ὑβρίσαι δόμους ξένος, μισῶν ἔρωτα δεινόν, ὃς φθείρει βροτούς.
διπλοῖ γὰρ εἴς' ἔρωτες ἔντροφοι χθονί· ὁ μὲν γεγὼς ἔχθιστος εἰς Ἅιδην φέρει, ὁ δ' εἰς τὸ σῶφρον ἐπ' ἀρετήν τ' ἄγων ἔρως ζηλωτὸς ἀνθρώποισιν, ὧν εἴην ἐγώ.
καὶ πόλλ' μόχθης'· ἀλλὰ συντεμῶ λόγον· ἦλθον δὲ Μυσῶν πεδίον, ἔνθ' ερὼν ἐμὴν μητέρα κατοικῶ, καὶ δίδωσί μοι κράτη Τεύθρας ὁ Μυσός, Τήλεφον δ' ἐπώνυμον καλοῦσί μ' ἀστοὶ Μυσίαν κατὰ χθόνα· τηλοῦ γὰρ οἴκων βίοτον ἐξιδρυσάμην.
σμικρ[οὶ] γέροντι πα[ῖ]δες ἡδίους πατρί.
ΕΥΡΙΠΙΔΗΣ: ΑΛΕΞΑΝΔΡΟΣ [] ἔνι γὰ[ρ] π[ό]νος· ἀλλ' ὅτ[ωι] πάρεστιν τὸ πονεῖν τῶν τ' ἀγαθῶν κεκλῆσθαι, φίλος ὢν ἐμ[ὸ]ς λεγέσθω.
