Ὡς ἀργαλέον πρᾶγμ' ἐστίν, ὦ Ζεῦ καὶ θεοί, δοῦλον γενέσθαι παραφρονοῦντος δεσπότου.
Ἢν γὰρ τὰ βέλτισθ' ὁ θεράπων λέξας τύχῃ, δόξῃ δὲ μὴ δρᾶν ταῦτα τῷ κεκτημένῳ, μετέχειν ἀνάγκη τὸν θεράποντα τῶν κακῶν.
Τοῦ σώματος γὰρ οὐκ ἐᾷ τὸν κύριον κρατεῖν ὁ δαίμων, ἀλλὰ τὸν ἐωνημένον.
Καὶ ταῦτα μὲν δὴ ταῦτα· τῷ δὲ Λοξίᾳ, ὃς θεσπιῳδεῖ τρίποδος ἐκ χρυσηλάτου, μέμψιν δικαίαν μέμφομαι ταύτην, ὅτι ἰατρὸς ὢν καὶ μάντις, ὥς φασιν, σοφὸς μελαγχολῶντ' ἀπέπεμψέ μου τὸν δεσπότην, ὅστις ἀκολουθεῖ κατόπιν ἀνθρώπου τυφλοῦ, τοὐναντίον δρῶν ἢ προσῆκ' αὐτῷ ποεῖν.
Οἱ γὰρ βλέποντες τοῖς τυφλοῖς ἡγούμεθα, οὗτος δ' ἀκολουθεῖ, κἀμὲ προσβιάζεται, καὶ ταῦτ' ἀποκρινόμενος τὸ παράπαν οὐδὲ γρῦ.
Ἐγὼ μὲν οὖν οὐκ ἔσθ' ὅπως σιγήσομαι, ἢν μὴ φράσῃς ὅ τι τῷδ' ἀκολουθοῦμέν ποτε, ὦ δέσποτ', ἀλλά σοι παρέξω πράγματα.
Οὐ γάρ με τυπτήσεις στέφανον ἔχοντά γε.
Μὰ Δί' ἀλλ' ἀφελὼν τὸν στέφανον, ἢν λυπῇς τί με, ἵνα μᾶλλον ἀλγῇς.
Λῆρος· οὐ γὰρ παύσομαι πρὶν ἂν φράσῃς μοι τίς ποτ' ἐστὶν οὑτοσί.
Εὔνους γὰρ ὤν σοι πυνθάνομαι πάνυ σφόδρα.
Ἀλλ' οὔ σε κρύψω· τῶν ἐμῶν γὰρ οἰκετῶν πιστότατον ἡγοῦμαί σε καὶ κλεπτίστατον.
Ἐγὼ θεοσεβὴς καὶ δίκαιος ὢν ἀνὴρ κακῶς ἔπραττον καὶ πένης ἦν.
Οἶδά τοι.
Ἕτεροι δ' ἐπλούτουν.
ἱερόσυλοι, ῥήτορες καὶ συκοφάνται καὶ πονηροί.
Ἐπερησόμενος οὖν ᾠχόμην ὡς τὸν θεόν, τὸν ἐμὸν μὲν αὐτοῦ τοῦ ταλαιπώρου σχεδὸν ἤδη νομίζων ἐκτετοξεῦσθαι βίον, τὸν δ' υἱόν, ὅσπερ ὢν μόνος μοι τυγχάνει, πευσόμενος εἰ χρὴ μεταβαλόντα τοὺς τρόπους εἶναι πανοῦργον, ἄδικον, ὑγιὲς μηδὲ ἕν, ὡς τῷ βίῳ τοῦτ' αὐτὸ νομίσας ξυμφέρειν.
»Τί δῆτα Φοῖβος ἔλακεν ἐκ τῶν στεμμάτων«                  Πεύσει.
Σαφῶς γὰρ ὁ θεὸς εἶπέ μοι ταδί· ὅτῳ ξυναντήσαιμι πρῶτον ἐξιών, ἐκέλευε τούτου μὴ μεθίεσθαί μ' ἔτι, πείθειν δ' ἐμαυτῷ ξυνακολουθεῖν οἴκαδε.
Καὶ τῷ ξυναντᾷς δῆτα πρώτῳ                                              Τουτῳί.
Εἶτ' οὐ ξυνίης τὴν ἐπίνοιαν τοῦ θεοῦ φράζουσαν, ὦ σκαιότατέ, σοι σαφέστατα ἀσκεῖν τὸν υἱὸν τὸν ἐπιχώριον τρόπον                  Τῷ τοῦτο κρίνεις                                    Δῆλον ὁτιὴ καὶ τυφλῷ γνῶναι δοκεῖ τοῦθ', ὡς σφόδρ' ἐστὶ συμφέρον τὸ μηδὲν ἀσκεῖν ὑγιὲς ἐν τῷ νῦν γένει.
Οὐκ ἔσθ' ὅπως ὁ χρησμὸς εἰς τοῦτο ῥέπει, ἀλλ' εἰς ἕτερόν τι μεῖζον.
Ἢν δ' ἡμῖν φράσῃ ὅστις ποτ' ἐστὶν οὑτοσὶ καὶ τοῦ χάριν καὶ τοῦ δεόμενος ἦλθε μετὰ νῷν ἐνθαδί, πυθοίμεθ' ἂν τὸν χρησμὸν ἡμῶν ὅ τι νοεῖ.
Ἄγε δή, σὺ πότερον σαυτὸν ὅστις εἶ φράσεις, ἢ τἀπὶ τούτοις δρῶ Λέγειν χρὴ ταχὺ πάνυ.
Ἐγὼ μὲν οἰμώζειν λέγω σοι.
Μανθάνεις ὅς φησιν εἶναι                                 Σοὶ λέγει τοῦτ', οὐκ ἐμοί· σκαιῶς γὰρ αὐτοῦ καὶ χαλεπῶς ἐκπυνθάνει.
Ἀλλ' εἴ τι χαίρεις ἀνδρὸς εὐόρκου τρόποις, ἐμοὶ φράσον.
Κλάειν ἔγωγέ σοι λέγω.
Δέχου τὸν ἄνδρα καὶ τὸν ὄρνιν τοῦ θεοῦ.
Οὔ τοι μὰ τὴν Δήμητρα χαιρήσεις ἔτι.
Εἰ μὴ φράσεις γάρ, ἀπό ς' ὀλῶ κακὸν κακῶς.
τᾶν, ἀπαλλάχθητον ἀπ' ἐμοῦ.
Καὶ μὴν ὃ λέγω βέλτιστόν ἐστ', ὦ δέσποτα.
Ἀπολῶ τὸν ἄνθρωπον κάκιστα τουτονί.
Ἀναθεὶς γὰρ ἐπὶ κρημνόν τιν' αὐτὸν καταλιπὼν ἄπειμ', ἵν' ἐκεῖθεν ἐκτραχηλισθῇ πεσών.
Ἀλλ' αἶρε ταχέως.
Οὔκουν ἐρεῖς                  Ἀλλ' ἢν πύθησθέ μ' ὅστις εἴμ', εὖ οἶδ' ὅτι κακόν τί μ' ἐργάσεσθε κοὐκ ἀφήσετον.
Νὴ τοὺς θεοὺς ἡμεῖς γ', ἐὰν βούλῃ γε σύ.
Μέθεσθέ νύν μου πρῶτον.
Ἤν, μεθίεμεν.
Ἀκούετον δή· δεῖ γάρ, ὡς ἔοικέ, με λέγειν ἃ κρύπτειν ἦν παρεσκευασμένος.
Ἐγὼ γάρ εἰμι Πλοῦτος.
μιαρώτατε ἀνδρῶν ἁπάντων, εἶτ' ἐσίγας Πλοῦτος ὤν                  Σὺ Πλοῦτος, οὕτως ἀθλίως διακείμενος  Φοῖβ' Ἄπολλον καὶ θεοὶ καὶ δαίμονες καὶ Ζεῦ, τί φῄς ἐκεῖνος ὄντως εἶ σύ                                                        Ναί.
Ἐκεῖνος αὐτός                                 Αὐτότατος.
Πόθεν οὖν, φράσον, αὐχμῶν βαδίζεις                                  Ἐκ Πατροκλέους ἔρχομαι, ὃς οὐκ ἐλούσατ' ἐξ ὅτουπερ ἐγένετο.
Τουτὶ δὲ τὸ κακὸν πῶς ἔπαθες κάτειπέ μοι.
Ὁ Ζεύς με ταῦτ' ἔδρασεν ἀνθρώποις φθονῶν.
Ἐγὼ γὰρ ὢν μειράκιον ἠπείλης' ὅτι ὡς τοὺς δικαίους καὶ σοφοὺς καὶ κοσμίους μόνους βαδιοίμην· ὁ δέ μ' ἐποίησεν τυφλόν, ἵνα μὴ διαγιγνώσκοιμι τούτων μηδένα.
Οὕτως ἐκεῖνος τοῖσι χρηστοῖσι φθονεῖ.
Καὶ μὴν διὰ τοὺς χρηστούς γε τιμᾶται μόνους καὶ τοὺς δικαίους.
Ὁμολογῶ σοι.
Φέρε, τί οὖν Εἰ πάλιν ἀναβλέψειας, ὥσπερ καὶ πρὸ τοῦ, φεύγοις ἂν ἤδη τοὺς πονηρούς                                               Φήμ' ἐγώ.
Ὡς τοὺς δικαίους δ' ἂν βαδίζοις                                                   Πάνυ μὲν οὖν· πολλοῦ γὰρ αὐτοὺς οὐχ ἑόρακά πω χρόνου.
Καὶ θαῦμά γ' οὐδέν· οὐδ' ἐγὼ γὰρ ὁ βλέπων.
Ἄφετόν με νῦν· ἴστον γὰρ ἤδη τἀπ' ἐμοῦ.
Μὰ Δί', ἀλλὰ πολλῷ μᾶλλον ἑξόμεσθά σου.
Οὐκ ἠγόρευον ὅτι παρέξειν πράγματα ἐμέλλετόν μοι                                Καὶ σύ γ', ἀντιβολῶ, πιθοῦ, καὶ μή μ' ἀπολίπῃς· οὐ γὰρ εὑρήσεις ἐμοῦ ζητῶν ἔτ' ἄνδρα τοὺς τρόπους βελτίονα.
Μὰ τὸν Δί', οὐ γὰρ ἔστιν ἄλλος πλὴν ἐγώ.
Ταυτὶ λέγουσι πάντες· ἡνίκ' ἂν δέ μου τύχως' ἀληθῶς καὶ γένωνται πλούσιοι, ἀτεχνῶς ὑπερβάλλουσι τῇ μοχθηρίᾳ.
Ἔχει μὲν οὕτως, εἰσὶ δ' οὐ πάντες κακοί.
Μὰ Δί', ἀλλ' ἁπαξάπαντες.
Οἰμώξει μακρά.
Σοὶ δ' ὡς ἂν εἰδῇς ὅσα, παρ' ἡμῖν ἢν μένῃς, γενήσετ' ἀγαθά, πρόσεχε τὸν νοῦν ἵνα πύθῃ.
Οἶμαι γάρ, οἶμαιξὺν θεῷ δ' εἰρήσεται ταύτης ἀπαλλάξειν σε τῆς ὀφθαλμίας βλέψαι ποήσας.
Μηδαμῶς τοῦτ' ἐργάσῃ· οὐ βούλομαι γὰρ πάλιν ἀναβλέψαι.
Τί φῄς                  Ἅνθρωπος οὗτός ἐστιν ἄθλιος φύσει.
Ὁ Ζεὺς μὲν οὖν οἶδ' ὡς, τὰ τούτων μῶρ' ἔμ' εἰ πύθοιτ', ἂν ἐπιτρίψειε.
Νῦν δ' οὐ τοῦτο δρᾷ, ὅστις σε προσπταίοντα περινοστεῖν ἐᾷ                  Οὐκ οἶδ'· ἐγὼ δ' ἐκεῖνον ὀρρωδῶ πάνυ.
Ἄληθες, ὦ δειλότατε πάντων δαιμόνων Οἴει γὰρ εἶναι τὴν Διὸς τυραννίδα καὶ τοὺς κεραυνοὺς ἀξίους τριωβόλου, ἐὰν ἀναβλέψῃς σὺ κἂν σμικρὸν χρόνον                  , μὴ λέγ', ὦ πόνηρε, ταῦτ'.
Ἔχ' ἥσυχος.
Ἐγὼ γὰρ ἀποδείξω σε τοῦ Διὸς πολὺ μεῖζον δυνάμενον.
Ἐμὲ σύ                                           Νὴ τὸν οὐρανόν.
Αὐτίκα γὰρἄρχει διὰ τί ὁ Ζεὺς τῶν θεῶν                  Διὰ τἀργύριον· πλεῖστον γάρ ἐστ' αὐτῷ.
Φέρε, τίς οὖν ὁ παρέχων ἐστὶν αὐτῷ τοῦθ'                                                     Ὁδί.
Θύουσι δ' αὐτῷ διὰ τίν' Οὐ διὰ τουτονί                  Καὶ νὴ Δί' εὔχονταί γε πλουτεῖν ἄντικρυς.
Οὔκουν ὅδ' ἐστὶν αἴτιος καὶ ῥᾳδίως παύσειεν, εἰ βούλοιτο, ταῦτ' ἄν                                                  Ὅτι τί δή                  Ὅτι οὐδ' ἂν εἷς θύσειεν ἀνθρώπων ἔτι οὐ βοῦν ἄν, οὐχὶ ψαιστόν, οὐκ ἄλλ' οὐδὲ ἕν, μὴ βουλομένου σοῦ.
Πῶς                                         Ὅπως οὐκ ἔσθ' ὅπως ὠνήσεται δήπουθεν, ἢν σὺ μὴ παρὼν αὐτὸς διδῷς τἀργύριον, ὥστε τοῦ Διὸς τὴν δύναμιν, ἢν λυπῇ τι, καταλύσεις μόνος.
Τί λέγεις δι' ἐμὲ θύουσιν αὐτῷ                                                   Φήμ' ἐγώ.
Καὶ νὴ Δί' εἴ τί γ' ἐστὶ λαμπρὸν καὶ καλὸν ἢ χαρίεν ἀνθρώποισι, διὰ σὲ γίγνεται.
Ἅπαντα τῷ πλουτεῖν γάρ ἐσθ' ὑπήκοα.
Ἔγωγέ τοι διὰ μικρὸν ἀργυρίδιον δοῦλος γεγένημαι πρότερον ὢν ἐλεύθερος.
Καὶ τάς γ' ἑταίρας φασὶ τὰς Κορινθίας, ὅταν μὲν αὐτάς τις πένης πειρῶν τύχῃ, οὐδὲ προσέχειν τὸν νοῦν, ἐὰν δὲ πλούσιος, τὸν πρωκτὸν αὐτὰς εὐθὺς ὡς τοῦτον τρέπειν.
Καὶ τούς γε παῖδάς φασι ταὐτὸ τοῦτο δρᾶν οὐ τῶν ἐραστῶν, ἀλλὰ τἀργυρίου χάριν.
Οὐ τούς γε χρηστούς, ἀλλὰ τοὺς πόρνους· ἐπεὶ αἰτοῦσιν οὐκ ἀργύριον οἱ χρηστοί.
Τί δαί                  Ὁ μὲν ἵππον ἀγαθόν, ὁ δὲ κύνας θηρευτικάς.
Αἰσχυνόμενοι γὰρ ἀργύριον αἰτεῖν ἴσως ὀνόματι περιπέττουσι τὴν μοχθηρίαν.
Τέχναι δὲ πᾶσαι διὰ σὲ καὶ σοφίσματα ἐν τοῖσιν ἀνθρώποισίν ἐσθ' ηὑρημένα.
Ὁ μὲν γὰρ ἡμῶν σκυτοτομεῖ καθήμενος, ἕτερος δὲ χαλκεύει τις, ὁ δὲ τεκταίνεται, ὁ δὲ χρυσοχοεῖ γε χρυσίον παρὰ σοῦ λαβών,                   ὁ δὲ λωποδυτεῖ γε νὴ Δί', ὁ δὲ τοιχωρυχεῖ,                   ὁ δὲ κναφεύει γ',                                       ὁ δέ γε πλύνει κῴδια,                   ὁ δὲ βυρσοδεψεῖ γ'                                      ὁ δέ γε πωλεῖ κρόμμυα,                   ὁ δ' ἁλούς γε μοιχὸς διὰ σέ που παρατίλλεται.
Οἴμοι τάλας, ταυτί μ' ἐλάνθανεν πάλαι.
Μέγας δὲ βασιλεὺς οὐχὶ διὰ τοῦτον κομᾷ Ἐκκλησία δ' οὐχὶ διὰ τοῦτον γίγνεται                  Τί δέ τὰς τριήρεις οὐ σὺ πληροῖς εἰπέ μοι.
Τὸ δ' ἐν Κορίνθῳ ξενικὸν οὐχ οὗτος τρέφει Ὁ Πάμφιλος δ' οὐχὶ διὰ τοῦτον κλαύσεται                  Ὁ βελονοπώλης δ' οὐχὶ μετὰ τοῦ Παμφίλου                  Ἀγύρριος δ' οὐχὶ διὰ τοῦτον πέρδεται                  Φιλέψιος δ' οὐχ ἕνεκα σοῦ μύθους λέγει Ἡ ξυμμαχία δ' οὐ διὰ σὲ τοῖς Αἰγυπτίοις Ἐρᾷ δὲ Λαῒς οὐ διὰ σὲ Φιλωνίδου                  Ὁ Τιμοθέου δὲ πύργος                                          ἐμπέσοι γέ σοι.
Τὰ δὲ πράγματ' οὐχὶ διὰ σὲ πάντα πράττεται Μονώτατος γὰρ εἶ σὺ πάντων αἴτιος καὶ τῶν κακῶν καὶ τῶν ἀγαθῶν, εὖ ἴσθ' ὅτι.
Κρατοῦσι γοῦν κἀν τοῖς πολέμοις ἑκάστοτε, ἐφ' οἷς ἂν οὗτος ἐπικαθέζηται μόνον.
Ἐγὼ τοσαῦτα δυνατός εἰμ' εἷς ὢν ποεῖν                  Καὶ ναὶ μὰ Δία τούτων γε πολλῷ πλείονα· ὥστ' οὐδὲ μεστός σου γέγον' οὐδεὶς πώποτε.
Τῶν μὲν γὰρ ἄλλων ἐστὶ πάντων πλησμονή· ἔρωτος,                             ἄρτων,                                   μουσικῆς,                                               τραγημάτων,                   τιμῆς,                            πλακούντων,                                          ἀνδραγαθίας,                                                         ἰσχάδων,                   φιλοτιμίας,                                 μάζης,                                          στρατηγίας,                                                        φακῆς,                   σοῦ δ' ἐγένετ' οὐδεὶς μεστὸς οὐδεπώποτε.
Ἀλλ' ἢν τάλαντά τις λάβῃ τριακαίδεκα, πολὺ μᾶλλον ἐπιθυμεῖ λαβεῖν ἑκκαίδεκα· κἂν ταῦθ' ἁνύσηται, τετταράκοντα βούλεται, ἢ οὔ φησιν εἶν' αὑτῷ βιωτὸν τὸν βίον.
Εὖ τοι λέγειν ἔμοιγε φαίνεσθον πάνυ· πλὴν ἓν μόνον δέδοικα                                         Φράζε, τοῦ πέρι                  ὅπως ἐγὼ τὴν δύναμιν ἣν ὑμεῖς φατε ἔχειν με, ταύτης δεσπότης γενήσομαι.
Νὴ τὸν Δί', ἀλλὰ καὶ λέγουσι πάντες ὡς δειλότατόν ἐσθ' ὁ πλοῦτος.
Ἥκιστ', ἀλλά με τοιχωρύχος τις διέβαλ'.
Εἰσδὺς γάρ ποτε οὐκ εἶχεν εἰς τὴν οἰκίαν οὐδὲν λαβεῖν, εὑρὼν ἁπαξάπαντα κατακεκλεισμένα· εἶτ' ὠνόμασέ μου τὴν πρόνοιαν δειλίαν.
Μή νυν μελέτω σοι μηδέν· ὡς ἐὰν γένῃ ἀνὴρ πρόθυμος αὐτὸς εἰς τὰ πράγματα, βλέποντ' ἀποδείξω ς' ὀξύτερον τοῦ Λυγκέως.
Πῶς οὖν δυνήσει τοῦτο δρᾶσαι θνητὸς ὤν                  Ἔχω τιν' ἀγαθὴν ἐλπίδ' ἐξ ὧν εἶπέ μοι ὁ Φοῖβος αὐτὸς Πυθικὴν σείσας δάφνην.
Κἀκεῖνος οὖν ξύνοιδε ταῦτα                                              Φήμ' ἐγώ.
Ὁρᾶτε                          Μὴ φρόντιζε μηδέν, ὦγαθέ.
Ἐγὼ γάρ, εὖ τοῦτ' ἴσθι, κἂν δῇ μ' ἀποθανεῖν, αὐτὸς διαπράξω ταῦτα.
Κἂν βούλῃ γ', ἐγώ.
Πολλοὶ δ' ἔσονται χἄτεροι νῷν ξύμμαχοι, ὅσοις δικαίοις οὖσιν οὐκ ἦν ἄλφιτα.
Παπαῖ, πονηρούς γ' εἶπας ἡμῖν ξυμμάχους.
Οὔκ, ἤν γε πλουτήσωσιν ἐξ ἀρχῆς πάλιν.
Ἀλλ' ἴθι σὺ μὲν ταχέως δραμών                                                  Τί δρῶ λέγε.
τοὺς ξυγγεώργους κάλεσον, εὑρήσεις δ' ἴσως ἐν τοῖς ἀγροῖς αὐτοὺς ταλαιπωρουμένους,  ὅπως ἂν ἴσον ἕκαστος ἐνταυθοῖ παρὼν ἡμῖν μετάσχῃ τοῦδε τοῦ Πλούτου μέρος.
Καὶ δὴ βαδίζω.
Τουτοδὲ τὸ κρεᾴδιον τῶν ἔνδοθέν τις εἰσενεγκάτω λαβών.
Ἐμοὶ μελήσει τοῦτό γ'· ἀλλ' ἁνύσας τρέχε.
Σὺ δ', ὦ κράτιστε Πλοῦτε πάντων δαιμόνων, εἴσω μετ' ἐμοῦ δεῦρ' εἴσιθ'· ἡ γὰρ οἰκία αὕτη 'στὶν ἣν δεῖ χρημάτων σε τήμερον μεστὴν ποῆσαι καὶ δικαίως κἀδίκως.
Ἀλλ' ἄχθομαι μὲν εἰσιὼν νὴ τοὺς θεοὺς εἰς οἰκίαν ἑκάστοτ' ἀλλοτρίαν πάνυ· ἀγαθὸν γὰρ ἀπέλαυς' οὐδὲν αὐτοῦ πώποτε.
Ἢν μὲν γὰρ ὡς φειδωλὸν εἰσελθὼν τύχω, εὐθὺς κατώρυξέν με κατὰ τῆς γῆς κάτω· κἄν τις προσέλθῃ χρηστὸς ἄνθρωπος φίλος αἰτῶν λαβεῖν τι σμικρὸν ἀργυρίδιον, ἔξαρνός ἐστι μηδ' ἰδεῖν με πώποτε.
Ἢν δ' ὡς παραπλῆγ' ἄνθρωπον εἰσελθὼν τύχω, πόρναισι καὶ κύβοισι παραβεβλημένος γυμνὸς θύραζ' ἐξέπεσον ἐν ἀκαρεῖ χρόνου.
Μετρίου γὰρ ἀνδρὸς οὐκ ἐπέτυχες πώποτε.
Ἐγὼ δὲ τούτου τοῦ τρόπου πώς εἰμ' ἀεί· χαίρω τε γὰρ φειδόμενος ὡς οὐδεὶς ἀνὴρ πάλιν τ' ἀναλῶν, ἡνίκ' ἂν τούτου δέῃ.
Ἀλλ' εἰσίωμεν, ὡς ἰδεῖν σε βούλομαι καὶ τὴν γυναῖκα καὶ τὸν υἱὸν τὸν μόνον, ὃν ἐγὼ φιλῶ μάλιστα μετὰ σέ.
Τί γὰρ ἄν τις οὐχὶ πρὸς σὲ τἀληθῆ λέγοι                 πολλὰ δὴ τῷ δεσπότῃ ταὐτὸν θύμον φαγόντες, ἄνδρες φίλοι καὶ δημόται καὶ τοῦ πονεῖν ἐρασταί, ἴτ', ἐγκονεῖτε, σπεύδεθ', ὡς ὁ καιρὸς οὐχὶ μέλλειν, ἀλλ' ἔστ' ἐπ' αὐτῆς τῆς ἀκμῆς, ᾗ δεῖ παρόντ' ἀμύνειν.
Οὔκουν ὁρᾷς ὁρμωμένους ἡμᾶς πάλαι προθύμως, ὡς εἰκός ἐστιν ἀσθενεῖς γέροντας ἄνδρας ἤδη Σὺ δ' ἀξιοῖς ἴσως με θεῖν, πρὶν ταῦτα καὶ φράσαι μοι ὅτου χάριν μ' ὁ δεσπότης ὁ σὸς κέκληκε δεῦρο.
Οὔκουν πάλαι δήπου λέγω Σὺ δ' αὐτὸς οὐκ ἀκούεις.
Ὁ δεσπότης γάρ φησιν ὑμᾶς ἡδέως ἅπαντας ψυχροῦ βίου καὶ δυσκόλου ζήσειν ἀπαλλαγέντας.
Ἔστιν δὲ δὴ τί καὶ πόθεν τὸ πρᾶγμα τοῦθ' ὅ φησιν                Ἔχων ἀφῖκται δεῦρο πρεσβύτην τιν', ὦ πόνηροι, ῥυπῶντα, κυφόν, ἄθλιον, ῥυσόν, μαδῶντα, νωδόν· οἶμαι δὲ νὴ τὸν οὐρανὸν καὶ ψωλὸν αὐτὸν εἶναι.
χρυσὸν ἀγγείλας ἐπῶν, πῶς φῄς πάλιν φράσον μοι.
Δηλοῖς γὰρ αὐτὸν σωρὸν ἥκειν χρημάτων ἔχοντα.
Πρεσβυτικῶν μὲν οὖν κακῶν ἔγωγ' ἔχοντα σωρόν.
Μῶν ἀξιοῖς φενακίσας ἔπειτ' ἀπαλλαγῆναι ἀζήμιος, καὶ ταῦτ' ἐμοῦ βακτηρίαν ἔχοντος                Πάντως γὰρ ἄνθρωπον φύσει τοιοῦτον εἰς τὰ πάντα ἡγεῖσθέ μ' εἶναι κοὐδὲν ἂν νομίζεθ' ὑγιὲς εἰπεῖν                Ὡς σεμνὸς οὑπίτριπτος.
Αἱ κνῆμαι δέ σου βοῶσιν ἰοὺ ἰού, τὰς χοίνικας καὶ τὰς πέδας ποθοῦσαι.
Ἐν τῇ σορῷ νυνὶ λαχὸν τὸ γράμμα σου δικάζειν, σὺ δ' οὐ βαδίζεις Ὁ δὲ Χάρων τὸ ξύμβολον δίδωσιν.
Ὡς μόθων εἶ καὶ φύσει κόβαλος, ὅστις φενακίζεις, φράσαι δ' οὔπω τέτληκας ἡμῖν, οἳ πολλὰ μοχθήσαντες οὐκ οὔσης σχολῆς προθύμως δεῦρ' ἤλθομεν, πολλῶν θύμων ῥίζας διεκπερῶντες.
Ἀλλ' οὐκέτ' ἂν κρύψαιμι.
Τὸν Πλοῦτον γάρ, ὦνδρες, ἥκει ἄγων ὁ δεσπότης, ὃς ὑμᾶς πλουσίους ποήσει.
Ὄντως γὰρ ἔστι πλουσίοις ἡμῖν ἅπασιν εἶναι                Νὴ τοὺς θεούς, Μίδας μὲν οὖν, ἢν ὦτ' ὄνου λάβητε.
Ὡς ἥδομαι καὶ τέρπομαι καὶ βούλομαι χορεῦσαι ὑφ' ἡδονῆς, εἴπερ λέγεις ὄντως σὺ ταῦτ' ἀληθῆ.
Καὶ μὴν ἐγὼ βουλήσομαιθρεττανελοτὸν Κύκλωπα μιμούμενος καὶ τοῖν ποδοῖν ὡδὶ παρενσαλεύων ὑμᾶς ἄγειν.
Ἀλλ' εἶα, τέκεα, θαμίν' ἐπαναβοῶντες βληχώμενοί τε προβατίων αἰγῶν τε κιναβρώντων μέλη ἕπεσθ' ἀπεψωλημένοι· τράγοι δ' ἀκρατιεῖσθε.
Ἡμεῖς δέ γ' αὖ ζητήσομενθρεττανελοτὸν Κύκλωπα βληχώμενοι σὲ τουτονὶ πινῶντα καταλαβόντες, πήραν ἔχοντα λάχανά τ' ἄγρια δροσερά, κραιπαλῶντα ἡγούμενον τοῖς προβατίοις, εἰκῇ δὲ καταδαρθόντα που μέγαν λαβόντες ἡμμένον σφηκίσκον ἐκτυφλῶσαι.
Ἐγὼ δὲ τὴν Κίρκην γε, τὴν τὰ φάρμακ' ἀνακυκῶσαν, ἣ τοὺς ἑταίρους τοῦΦιλωνίδου ποτ' ἐν Κορίνθῳ ἔπεισεν ὡς ὄντας κάπρους μεμαγμένον σκῶρ ἐσθίειν, αὐτὴ δ' ἔματτεν αὐτοῖς,  μιμήσομαι πάντας τρόπους· ὑμεῖς δὲ γρυλίζοντες ὑπὸ φιληδίας ἕπεσθε μητρί, χοῖροι.
Οὐκοῦν σέ, τὴν Κίρκην γε, τὴν τὰ φάρμακ' ἀνακυκῶσαν καὶ μαγγανεύουσαν μολύνουσάν τε τοὺς ἑταίρους λαβόντες ὑπὸ φιληδίας τὸν Λαρτίου μιμούμενοι τῶν ὄρχεων κρεμῶμεν, μινθώσομέν θ' ὥσπερ τράγου τὴν ῥῖνα· σὺ δ' Ἀρίστυλλος ὑποχάσκων ἐρεῖς· »Ἕπεσθε μητρί, χοῖροι.
«                 Ἀλλ' εἶά νυν τῶν σκωμμάτων ἀπαλλαγέντες ἤδη ὑμεῖς ἐπ' ἄλλ' εἶδος τρέπεσθ', ἐγὼ δ' ἰὼν ἤδη λάθρᾳ βουλήσομαι τοῦ δεσπότου λαβών τιν' ἄρτον καὶ κρέας μασώμενος τὸ λοιπὸν οὕτω τῷ κόπῳ ξυνεῖναι.
»Χαίρειν« μὲν ὑμᾶς ἐστιν, ὦνδρες δημόται, ἀρχαῖον ἤδη προσαγορεύειν καὶ σαπρόν· »ἀσπάζομαι« δ' ὁτιὴ προθύμως ἥκετε καὶ συντεταμένως κοὐ κατεβλακευμένως.
Ὅπως δέ μοι καὶ τἄλλα συμπαραστάται ἔσεσθε καὶ σωτῆρες ὄντως τοῦ θεοῦ.
Θάρρει· βλέπειν γὰρ ἄντικρυς δόξεις μ' Ἄρη.
Δεινὸν γὰρ εἰ τριωβόλου μὲν οὕνεκα ὠστιζόμεσθ' ἑκάστοτ' ἐν τἠκκλησίᾳ, αὐτὸν δὲ τὸν Πλοῦτον παρείην τῳ λαβεῖν.
Καὶ μὴν ὁρῶ καὶ Βλεψίδημον τουτονὶ προσιόντα· δῆλος δ' ἐστὶν ὅτι τοῦ πράγματος ἀκήκοέν τι τῇ βαδίσει καὶ τῷ τάχει.
Τί ἂν οὖν τὸ πρᾶγμ' εἴη Πόθεν καὶ τίνι τρόπῳ Χρεμύλος πεπλούτηκ' ἐξαπίνης Οὐ πείθομαι.
Καίτοι λόγος γ' ἦν νὴ τὸν Ἡρακλέα πολὺς ἐπὶ τοῖσι κουρείοισι τῶν καθημένων, ὡς ἐξαπίνης ἁνὴρ γεγένηται πλούσιος.
Ἔστιν δέ μοι τοῦτ' αὐτὸ θαυμάσιον, ὅπως χρηστόν τι πράττων τοὺς φίλους μεταπέμπεται.
Οὔκουν ἐπιχώριόν γε πρᾶγμ' ἐργάζεται.
Ἀλλ' οὐδὲν ἀποκρύψας ἐρῶ μὰ τοὺς θεούς.
Βλεψίδημ', ἄμεινον ἢ χθὲς πράττομεν, ὥστε μετέχειν ἔξεστιν· εἶ γὰρ τῶν φίλων.
Γέγονας δ' ἀληθῶς, ὡς λέγουσι, πλούσιος                  Ἔσομαι μὲν οὖν αὐτίκα μάλ', ἢν θεὸς θέλῃ.
Ἔνι γάρ τις, ἔνι κίνδυνος ἐν τῷ πράγματι.
Ποῖός τις                             Οἷος                                    Λέγ' ἁνύσας ὅ τι φῄς ποτε.
ἢν μὲν κατορθώσωμεν, εὖ πράττειν ἀεί· ἢν δὲ σφαλῶμεν, ἐπιτετρῖφθαι τὸ παράπαν.
Τουτὶ πονηρὸν φαίνεται τὸ φορτίον καί μ' οὐκ ἀρέσκει.
Τό τε γὰρ ἐξαίφνης ἄγαν οὕτως ὑπερπλουτεῖν τό τ' αὖ δεδοικέναι πρὸς ἀνδρὸς οὐδὲν ὑγιές ἐστ' εἰργασμένου.
Πῶς οὐδὲν ὑγιές                                   Εἴ τι κεκλοφὼς νὴ Δία ἐκεῖθεν ἥκεις ἀργύριον ἢ χρυσίον παρὰ τοῦ θεοῦ, κἄπειτ' ἴσως σοι μεταμέλει.
Ἄπολλον ἀποτρόπαιε, μὰ Δί' ἐγὼ μὲν οὔ.
Παῦσαι φλυαρῶν, ὦγάθ'· οἶδα γὰρ σαφῶς.
Σὺ μηδὲν εἰς ἔμ' ὑπονόει τοιουτονί.
Φεῦ, ὡς οὐδὲν ἀτεχνῶς ὑγιές ἐστιν οὐδενός, ἀλλ' εἰσὶ τοῦ κέρδους ἅπαντες ἥττονες.
Οὔ τοι μὰ τὴν Δήμητρ' ὑγιαίνειν μοι δοκεῖς.
Ὡς πολὺ μεθέστηχ' ὧν πρότερον εἶχεν τρόπων.
Μελαγχολᾷς, ὦνθρωπε, νὴ τὸν οὐρανόν.
Ἀλλ' οὐδὲ τὸ βλέμμ' αὐτὸ κατὰ χώραν ἔχει, ἀλλ' ἐστὶν ἐπιδηλοῦν τι πεπανουργηκότα.
Σὺ μὲν οἶδ' ὃ κρώζεις· ὡς ἐμοῦ τι κεκλοφότος ζητεῖς μεταλαβεῖν.
Μεταλαβεῖν ζητῶ τίνος                  Τὸ δ' ἐστὶν οὐ τοιοῦτον, ἀλλ' ἑτέρως ἔχον.
Μῶν οὐ κέκλοφας, ἀλλ' ἥρπακας                                                 Κακοδαιμονᾷς.
Ἀλλ' οὐδὲ μὴν ἀπεστέρηκάς γ' οὐδένα                  Οὐ δῆτ' ἔγωγ'.
Ἡράκλεις, φέρε, ποῖ τις ἂν τράποιτο Τἀληθὲς γὰρ οὐκ ἐθέλει φράσαι.
Κατηγορεῖς γὰρ πρὶν μαθεῖν τὸ πρᾶγμά μου.
τᾶν, ἐγώ σοι τοῦτ' ἀπὸ σμικροῦ πάνυ ἐθέλω διαπρᾶξαι πρὶν πυθέσθαι τὴν πόλιν, τὸ στόμ' ἐπιβύσας κέρμασιν τῶν ῥητόρων.
Καὶ μὴν φίλως γ' ἄν μοι δοκεῖς νὴ τοὺς θεοὺς τρεῖς μνᾶς ἀναλώσας λογίσασθαι δώδεκα.
Ὁρῶ τιν' ἐπὶ τοῦ βήματος καθεδούμενον ἱκετηρίαν ἔχοντα μετὰ τῶν παιδίων καὶ τῆς γυναικός, κοὐ διοίσοντ' ἄντικρυς τῶν Ἡρακλειδῶν οὐδ' ὁτιοῦν τῶν Παμφίλου.
Σὺ φιλόπολις καὶ χρηστός                                            Ὡς οὐδείς γ' ἀνήρ.
Καὶ μὴν ἐπερωτηθεὶς ἀπόκριναί μοι.
Τὸ τί                  Γεωργὸς εἶ                              Μελαγχολᾶν μ' οὕτως οἴει                  Ἀλλ' ἔμπορος                                Ναί, σκήπτομαί γ', ὅταν τύχω.
Τί δαί τέχνην τιν' ἔμαθες                                              Οὐ μὰ τὸν Δία.
Πῶς οὖν διέζης ἢ πόθεν μηδὲν ποιῶν                  Τῶν τῆς πόλεώς εἰμ' ἐπιμελητὴς πραγμάτων καὶ τῶν ἰδίων πάντων.
Σύ τί μαθών                                                     Βούλομαι.
Πῶς οὖν ἂν εἴης χρηστός, ὦ τοιχωρύχε, εἴ σοι προσῆκον μηδὲν εἶτ' ἀπεχθάνει                  Οὐ γὰρ προσήκει τὴν ἐμαυτοῦ μοι πόλιν εὐεργετεῖν, ὦ κέπφε, καθ' ὅσον ἂν σθένω                  Εὐεργετεῖν οὖν ἐστι τὸ πολυπραγμονεῖν                  Τὸ μὲν οὖν βοηθεῖν τοῖς νόμοις τοῖς κειμένοις καὶ μὴ 'πιτρέπειν ἐάν τις ἐξαμαρτάνῃ.
Οὔκουν δικαστὰς ἐξεπίτηδες ἡ πόλις ἄρχειν καθίστησιν                                    Κατηγορεῖ δὲ τίς                  Ὁ βουλόμενος.
Οὐκοῦν ἐκεῖνός εἰμ' ἐγώ.
Ὥστ' εἰς ἔμ' ἥκει τῆς πόλεως τὰ πράγματα.
Νὴ Δία, πονηρόν γ' ἆρα προστάτην ἔχει.
Ἐκεῖνο δ' οὐ βούλοι' ἄν, ἡσυχίαν ἔχων ζῆν ἀργός                            Ἀλλὰ προβατίου βίον λέγεις, εἰ μὴ φανεῖται διατριβή τις τῷ βίῳ.
Οὐδ' ἂν μεταμάθοις                                      Οὐδ' ἂν εἰ δοίης γέ μοι τὸν Πλοῦτον αὐτὸν καὶ τὸ Βάττου σίλφιον.
Κατάθου ταχέως θοἰμάτιον.
Οὗτος, σοὶ λέγει.
Ἔπειθ' ὑπόλυσαι.
Πάντα ταῦτα σοὶ λέγει.
Καὶ μὴν προσελθέτω πρὸς ἔμ' ὑμῶν ἐνθαδὶ ὁ βουλόμενος.
Οὐκοῦν ἐκεῖνός εἰμ' ἐγώ.
Οἴμοι τάλας, ἀποδύομαι μεθ' ἡμέραν.
Σὺ γὰρ ἀξιοῖς τἀλλότρια πράττων ἐσθίειν                  Ὁρᾷς ἃ ποιεῖ Ταῦτ' ἐγὼ μαρτύρομαι.
Ἀλλ' οἴχεται φεύγων ὃν ἦγες μάρτυρα.
Οἴμοι, περιείλημμαι μόνος.
Νυνὶ βοᾷς                  Οἴμοι μάλ' αὖθις.
Δὸς σύ μοι τὸ τριβώνιον, ἵν' ἀμφιέσω τὸν συκοφάντην τουτονί.
Μὴ δῆθ'· ἱερὸν γάρ ἐστι τοῦ Πλούτου πάλαι.
Ἔπειτα ποῦ κάλλιον ἀνατεθήσεται ἢ περὶ πονηρὸν ἄνδρα καὶ τοιχωρύχον Πλοῦτον δὲ κοσμεῖν ἱματίοις σεμνοῖς πρέπει.
Τοῖς δ' ἐμβαδίοις τί χρήσεταί τις εἰπέ μοι.
Καὶ ταῦτα πρὸς τὸ μέτωπον αὐτίκα δὴ μάλα ὥσπερ κοτίνῳ προσπατταλεύσω τουτῳί.
Ἄπειμι· γιγνώσκω γὰρ ἥττων ὢν πολὺ ὑμῶν· ἐὰν δὲ σύζυγον λάβω τινὰ κἂν σύκινον, τοῦτον τὸν ἰσχυρὸν θεὸν ἐγὼ ποήσω τήμερον δοῦναι δίκην, ὁτιὴ καταλύει περιφανῶς εἷς ὢν μόνος τὴν δημοκρατίαν, οὔτε τὴν βουλὴν πιθὼν τὴν τῶν πολιτῶν οὔτε τὴν ἐκκλησίαν.
Καὶ μὴν ἐπειδὴ τὴν πανοπλίαν τὴν ἐμὴν ἔχων βαδίζεις, εἰς τὸ βαλανεῖον τρέχε· ἔπειτ' ἐκεῖ κορυφαῖος ἑστηκὼς θέρου.
Κἀγὼ γὰρ εἶχον τὴν στάσιν ταύτην ποτέ.
Ἀλλ' ὁ βαλανεὺς ἕλξει θύραζ' αὐτὸν λαβὼν τῶν ὀρχιπέδων· ἰδὼν γὰρ αὐτὸν γνώσεται ὅτι ἔστ' ἐκείνου τοῦ πονηροῦ κόμματος.
Νὼ δ' εἰσίωμεν, ἵνα προσεύξῃ τὸν θεόν.
ρ', ὦ φίλοι γέροντες, ἐπὶ τὴν οἰκίαν ἀφίγμεθ' ὄντως τοῦ νέου τούτου θεοῦ, ἢ τῆς ὁδοῦ τὸ παράπαν ἡμαρτήκαμεν                  Ἀλλ' ἴσθ' ἐπ' αὐτὰς τὰς θύρας ἀφιγμένη, ὦ μειρακίσκη· πυνθάνει γὰρ ὡρικῶς.
Φέρε νυν, ἐγὼ τῶν ἔνδοθεν καλέσω τινά.
Μὴ δῆτ'· ἐγὼ γὰρ αὐτὸς ἐξελήλυθα.
Ἀλλ' ὅ τι μάλιστ' ἐλήλυθας λέγειν ς' ἐχρῆν.
Πέπονθα δεινὰ καὶ παράνομ', ὦ φίλτατε· ἀφ' οὗ γὰρ ὁ θεὸς οὗτος ἤρξατο βλέπειν, ἀβίωτον εἶναί μοι πεπόηκε τὸν βίον.
Τί δ' ἐστίν ἦ που καὶ σὺ συκοφάντρια ἐν ταῖς γυναιξὶν ἦσθα                                        Μὰ Δί' ἐγὼ μὲν οὔ.
Ἀλλ' οὐ λαχοῦς' ἔπινες ἐν τῷ γράμματι                  Σκώπτεις· ἐγὼ δὲ κατακέκνισμαι δειλάκρα.
Οὔκουν ἐρεῖς ἁνύσασα τὸν κνισμὸν τίνα                  Ἄκουέ νυν.
ν μοί τι μειράκιον φίλον, πενιχρὸν μέν, ἄλλως δ' εὐπρόσωπον καὶ καλὸν καὶ χρηστόν· εἰ γάρ του δεηθείην ἐγώ, ἅπαντ' ἐποίει κοσμίως μοι καὶ καλῶς· ἐγὼ δ' ἐκείνῳ γ' αὖ τὰ πάνθ' ὑπηρέτουν.
Τί δ' ἦν ὅ τι σου μάλιστ' ἐδεῖθ' ἑκάστοτε                  Οὐ πολλά· καὶ γὰρ ἐκνομίως μ' ᾐσχύνετο.
Ἀλλ' ἀργυρίου δραχμὰς ἂν ᾔτης' εἴκοσιν εἰς ἱμάτιον, ὀκτὼ δ' ἂν εἰς ὑποδήματα· καὶ ταῖς ἀδελφαῖς ἀγοράσαι χιτώνιον ἐκέλευσεν ἂν τῇ μητρί θ' ἱματίδιον· πυρῶν τ' ἂν ἐδεήθη μεδίμνων τεττάρων.
Οὐ πολλὰ τοίνυν, μὰ τὸν Ἀπόλλω, ταῦτά γε εἴρηκας· ἀλλὰ δῆλον ὅτι ς' ᾐσχύνετο.
Καὶ ταῦτα τοίνυν οὐχ ἕνεκα μισητίας αἰτεῖν μ' ἔφασκεν, ἀλλὰ φιλίας οὕνεκα, ἵνα τοὐμὸν ἱμάτιον φορῶν μεμνῇτό μου.
Λέγεις ἐρῶντ' ἄνθρωπον ἐκνομιώτατα.
Ἀλλ' οὐχὶ νῦν ὁ βδελυρὸς ἔτι τὸν νοῦν ἔχει τὸν αὐτόν, ἀλλὰ πολὺ μεθέστηκεν πάνυ.
Ἐμοῦ γὰρ αὐτῷ τὸν πλακοῦντα τουτονὶ καὶ τἄλλα τἀπὶ τοῦ πίνακος τραγήματα ἐπόντα πεμψάσης ὑπειπούσης θ' ὅτι εἰς ἑσπέραν ἥξοιμι                                      Τί ἔδρας' εἰπέ μοι.
ἄμητα προσαπέπεμψεν ἡμῖν τουτονί, ἐφ' ᾧτ' ἐκεῖσε μηδέποτέ μ' ἐλθεῖν ἔτι, καὶ πρὸς ἐπὶ τούτοις εἶπεν ἀποπέμπων ὅτι »πάλαι ποτ' ἦσαν ἄλκιμοι Μιλήσιοι.
«                  Δῆλον ὅτι τοὺς τρόπους τις οὐ μοχθηρὸς ἦν.
Ἔπειτα πλουτῶν οὐκέθ' ἥδεται φακῇ· πρὸ τοῦ δ' ὑπὸ τῆς πενίας ἅπαντ' ἐπήσθιεν.
Καὶ μὴν πρὸ τοῦ γ' ὁσημέραι, νὴ τὼ θεώ, ἐπὶ τὴν θύραν ἐβάδιζεν ἀεὶ τὴν ἐμήν.
Ἐπ' ἐκφοράν                               Μὰ Δί', ἀλλὰ τῆς φωνῆς μόνον ἐρῶν ἀκοῦσαι.
Τοῦ λαβεῖν μὲν οὖν χάριν.
Καί, νὴ Δί', εἰ λυπουμένην γ' αἴσθοιτό με, νηττάριον ἂν καὶ φάβιον ὑπεκορίζετο.
Ἔπειτ' ἴσως ᾔτει ς' ἂν εἰς ὑποδήματα.
Μυστηρίοις δὲ τοῖς μεγάλοισι, νὴ Δία, ἐπὶ τῆς ἁμάξης ὅτι προσέβλεψέν μέ τις, ἐτυπτόμην διὰ τοῦθ' ὅλην τὴν ἡμέραν.
Οὕτω σφόδρα ζηλότυπος ὁ νεανίσκος ἦν.
Μόνος γὰρ ἥδεθ', ὡς ἔοικεν, ἐσθίων.
Καὶ τάς γε χεῖρας παγκάλας ἔχειν μ' ἔφη,                   ὁπότε προτείνοιέν γε δραχμὰς εἴκοσιν.
ὄζειν τε τῆς χροιᾶς ἔφασκεν ἡδύ μου,                   εἰ Θάσιον ἐνέχεις, εἰκότως γε, νὴ Δία.
Τὸ βλέμμα θ' ὡς ἔχοιμι μαλακὸν καὶ καλόν.
Οὐ σκαιὸς ἦν ἅνθρωπος, ἀλλ' ἠπίστατο γραὸς καπρώσης τἀφόδια κατεσθίειν.
Ταῦτ' οὖν ὁ θεός, ὦ φίλ' ἄνερ, οὐκ ὀρθῶς ποεῖ, φάσκων βοηθεῖν τοῖς ἀδικουμένοις ἀεί.
Τί γὰρ ποήσῃ Φράζε, καὶ πεπράξεται.
Ἀναγκάσαι δίκαιόν ἐστι, νὴ Δία, τὸν εὖ παθόνθ' ὑπ' ἐμοῦ πάλιν μ' ἀντ' εὖ ποεῖν.
Ἢ μηδ' ὁτιοῦν μ' ἀγαθὸν δίκαιόν ἐστ' ἔχειν                  Οὔκουν καθ' ἑκάστην ἀπεδίδου τὴν νύκτα σοι                  Ἀλλ' οὐδέποτέ με ζῶσαν ἀπολείψειν ἔφη.
Ὀρθῶς γε· νῦν δέ ς' οὐκέτι ζῆν οἴεται.
Ὑπὸ τοῦ γὰρ ἄλγους κατατέτηκ', ὦ φίλτατε.
Οὔκ, ἀλλὰ κατασέσηπας, ὥς γ' ἐμοὶ δοκεῖς.
Διὰ δακτυλίου μὲν οὖν ἐμέ γ' ἂν διελκύσαις.
Εἰ τυγχάνοι γ' ὁ δακτύλιος ὢν τηλία.
Καὶ μὴν τὸ μειράκιον τοδὶ προσέρχεται, οὗπερ πάλαι κατηγοροῦσα τυγχάνω· ἔοικε δ' ἐπὶ κῶμον βαδίζειν.
Φαίνεται· στεφάνους γέ τοι καὶ δᾷδ' ἔχων πορεύεται.
Τί φησιν                                       Ἀρχαία φίλη, πολιὰ γεγένησαι ταχύ γε, νὴ τὸν οὐρανόν.
Τάλαιν' ἐγὼ τῆς ὕβρεος ἧς ὑβρίζομαι.
Ἔοικε διὰ πολλοῦ χρόνου ς' ἑορακέναι.
Ποίου χρόνου, ταλάνταθ', ὃς παρ' ἐμοὶ χθὲς ἦν                  Τοὐναντίον πέπονθε τοῖς πολλοῖς ἄρα· μεθύων γάρ, ὡς ἔοικεν, ὀξύτερον βλέπει.
Οὔκ, ἀλλ' ἀκόλαστός ἐστιν ἀεὶ τοὺς τρόπους.
Ποντοπόσειδον καὶ θεοὶ πρεσβυτικοί, ἐν τῷ προσώπῳ τῶν ῥυτίδων ὅσας ἔχει.
ἆ, τὴν δᾷδα μή μοι πρόσφερ'.
Εὖ μέντοι λέγει.
Ἐὰν γὰρ αὐτὴν εἷς μόνος σπινθὴρ βάλῃ, ὥσπερ παλαιὰν εἰρεσιώνην καύσεται.
Βούλει διὰ χρόνου πρός με παῖσαι                                                    Ποῦ, τάλαν                  Αὐτοῦ, λαβοῦσα κάρυα.
Παιδιὰν τίνα                  Πόσους ἔχεις ὀδόντας.
Ἀλλὰ γνώσομαι κἄγωγ'· ἔχει γὰρ τρεῖς ἴσως ἢ τέτταρας.
Ἀπότεισον· ἕνα γὰρ γομφίον μόνον φορεῖ.
Ταλάντατ' ἀνδρῶν, οὐχ ὑγιαίνειν μοι δοκεῖς, πλυνόν με ποιῶν ἐν τοσούτοις ἀνδράσιν.
Ὄναιο μέντἄν, εἴ τις ἐκπλύνειέ σε.
Οὐ δῆτ', ἐπεὶ νῦν μὲν καπηλικῶς ἔχει· εἰ δ' ἐκπλυνεῖται τοῦτο τὸ ψιμύθιον, ὄψει κατάδηλα τοῦ προσώπου τὰ ῥάκη.
Γέρων ἀνὴρ ὢν οὐχ ὑγιαίνειν μοι δοκεῖς.
Πειρᾷ μὲν οὖν ἴσως σε καὶ τῶν τιτθίων ἐφάπτεταί σου λανθάνειν δοκῶν ἐμέ.
Μὰ τὴν Ἀφροδίτην, οὐκ ἐμοῦ γ', ὦ βδελυρὲ σύ.
Μὰ τὴν Ἑκάτην, οὐ δῆτα· μαινοίμην γὰρ ἄν.
Ἀλλ', ὦ νεανίσκ', οὐκ ἐῶ τὴν μείρακα μισεῖν σε ταύτην.
Ἀλλ' ἔγωγ' ὑπερφιλῶ.
Καὶ μὴν κατηγορεῖ γέ σου.
Τί κατηγορεῖ                  Εἶναί ς' ὑβριστήν φησι καὶ λέγειν ὅτι »πάλαι ποτ' ἦσαν ἄλκιμοι Μιλήσιοι.
«                  Ἐγὼ περὶ ταύτης οὐ μαχοῦμαί σοι.
Τὸ τί                  Αἰσχυνόμενος τὴν ἡλικίαν τὴν σήν· ἐπεὶ οὐκ ἄν ποτ' ἄλλῳ τοῦτ' ἐπέτρεπον ἂν ποεῖν.
Νῦν δ' ἄπιθι χαίρων συλλαβὼν τὴν μείρακα.
Οἶδ', οἶδα τὸν νοῦν· οὐκέτ' ἀξιοῖς ἴσως εἶναι μετ' αὐτῆς.
Ὁ δ' ἐπιτρέψων ἐστὶ τίς                  Οὐκ ἂν διαλεχθείην διεσπλεκωμένῃ ὑπὸ μυρίων τε τῶνδε καὶ τρισχιλίων.
Ὅμως δ' ἐπειδὴ καὶ τὸν οἶνον ἠξίους πίνειν, συνεκποτέ' ἐστί σοι καὶ τὴν τρύγα.
Ἀλλ' ἔστι κομιδῇ τρὺξ παλαιὰ καὶ σαπρά.
Οὐκοῦν τρύγοιπος ταῦτα πάντ' ἰάσεται.
Ἀλλ' εἴσιθ' εἴσω.
Τῷ θεῷ γοῦν βούλομαι ἐλθὼν ἀναθεῖναι τοὺς στεφάνους τούσδ' οὓς ἔχω.
Ἐγὼ δέ γ' αὐτῷ καὶ φράσαι τι βούλομαι.
Ἐγὼ δέ γ' οὐκ εἴσειμι.
Θάρρει, μὴ φοβοῦ· οὐ γὰρ βιάσεται.
Πάνυ καλῶς τοίνυν λέγεις.
Ἱκανὸν γὰρ αὐτὴν πρότερον ὑπεπίττουν χρόνον.
Βάδιζ'· ἐγὼ δέ σου κατόπιν εἰσέρχομαι.
Ὡς εὐτόνως, ὦ Ζεῦ βασιλεῦ, τὸ γρᾴδιον ὥσπερ λεπὰς τῷ μειρακίῳ προσείχετο.
Τίς ἔσθ' ὁ κόπτων τὴν θύραν Τουτὶ τί ἦν Οὐδείς, ἔοικεν· ἀλλὰ δῆτα τὸ θύριον φθεγγόμενον ἄλλως κλαυσιᾷ.
Σέ τοι λέγω, ὁ Καρίων, ἀνάμεινον.
Οὗτος, εἰπέ μοι, σὺ τὴν θύραν ἔκοπτες οὑτωσὶ σφόδρα                  Μὰ Δί', ἀλλ' ἔμελλον· εἶτ' ἀνέῳξάς με φθάσας.
Ἀλλ' ἐκκάλει τὸν δεσπότην τρέχων ταχύ, ἔπειτα τὴν γυναῖκα καὶ τὰ παιδία, ἔπειτα τοὺς θεράποντας, εἶτα τὴν κύνα, ἔπειτα σαυτόν, εἶτα τὴν ὗν.
Εἰπέ μοι, τί δ' ἐστίν                              Ὁ Ζεὺς, ὦ πόνηρε, βούλεται εἰς ταὐτὸν ὑμᾶς συγκυκήσας τρύβλιον ἁπαξάπαντας εἰς τὸ βάραθρον ἐμβαλεῖν.
Ἡ γλῶττα τῷ κήρυκι τούτων τέμνεται.
Ἀτὰρ διὰ τί δὴ ταῦτ' ἐπιβουλεύει ποεῖν ἡμᾶς                       Ὁτιὴ δεινότατα πάντων πραγμάτων εἴργασθ'.
Ἀφ' οὗ γὰρ ἤρξατ' ἐξ ἀρχῆς βλέπειν ὁ Πλοῦτος, οὐδεὶς οὐ λιβανωτόν, οὐ δάφνην, οὐ ψαιστόν, οὐχ ἱερεῖον, οὐκ ἄλλ' οὐδὲ ἓν ἡμῖν ἔτι θύει τοῖς θεοῖς.
Μὰ Δί', οὐδέ γε θύσει· κακῶς γὰρ ἐπεμελεῖσθ' ἡμῶν τότε.
Καὶ τῶν μὲν ἄλλων μοι θεῶν ἧττον μέλει, ἐγὼ δ' ἀπόλωλα κἀπιτέτριμμαι.
Πρότερον γὰρ εἶχον ἂν παρὰ ταῖς καπηλίσιν πάντ' ἀγάθ'· ἕωθεν εὐθύς, οἰνοῦτταν, μέλι, ἰσχάδας, ὅς' εἰκός ἐστιν Ἑρμῆν ἐσθίειν· νυνὶ δὲ πεινῶν ἀναβάδην ἀναπαύομαι.
Οὔκουν δικαίως, ὅστις ἐπόεις ζημίαν ἐνίοτε τοιαῦτ' ἀγάθ' ἔχων                                            Οἴμοι τάλας, οἴμοι πλακοῦντος τοῦ 'ν τετράδι πεπεμμένου.
»Ποθεῖς τὸν οὐ παρόντα καὶ μάτην καλεῖς.
«                  Οἴμοι δὲ κωλῆς ἧς ἐγὼ κατήσθιον                  Ἀσκωλίαζ' ἐνταῦθα πρὸς τὴν αἰθρίαν.
σπλάγχνων τε θερμῶν ὧν ἐγὼ κατήσθιον.
Ὀδύνη σε περὶ τὰ σπλάγχν' ἔοικέ τις στρέφειν.
Οἴμοι δὲ κύλικος ἴσον ἴσῳ κεκραμένης.
Ταύτην ἐπιπιὼν ἀποτρέχων οὐκ ἂν φθάνοις.
ρ' ὠφελήσαις ἄν τι τὸν σαυτοῦ φίλον                  Εἴ του δέει γ' ὧν δυνατός εἰμί ς' ὠφελεῖν.
Εἴ μοι πορίσας ἄρτον τιν' εὖ πεπεμμένον δοίης καταφαγεῖν καὶ κρέας νεανικὸν ὧν θύεθ' ὑμεῖς ἔνδον.
Ἀλλ' οὐκ ἐκφορά.
Καὶ μὴν ὁπότε τι σκευάριον τοῦ δεσπότου ὑφέλοι', ἐγώ ς' ἂν λανθάνειν ἐποίουν ἀεί.
Ἐφ' ᾧτε μετέχειν καὐτός, ὦ τοιχωρύχε· ἧκεν γὰρ ἄν σοι ναστὸς εὖ πεπεμμένος.
Ἔπειτα τοῦτόν γ' αὐτὸς ἂν κατήσθιες.
Οὐ γὰρ μετεῖχες τὰς ἴσας πληγὰς ἐμοί, ὁπότε τι ληφθείην πανουργήσας ἐγώ.
Μὴ μνησικακήσῃς, εἰ σὺ Φυλὴν κατέλαβες.
Ἀλλὰ ξύνοικον, πρὸς θεῶν, δέξασθέ με.
Ἔπειτ' ἀπολιπὼν τοὺς θεοὺς ἐνθάδε μενεῖς                  Τὰ γὰρ παρ' ὑμῖν ἐστι βελτίω πολύ.
Τί δέ ταὐτομολεῖν ἀστεῖον εἶναί σοι δοκεῖ                  »Πατρὶς γάρ ἐστι πᾶς' ἵν' ἂν πράττῃ τις εὖ.
«                  Τί δῆτ' ἂν εἴης ὄφελος ἡμῖν ἐνθάδ' ὤν                  Παρὰ τὴν θύραν στροφαῖον ἱδρύσασθέ με.
Στροφαῖον ἀλλ' οὐκ ἔργον ἔστ' οὐδὲν στροφῶν.
Ἀλλ' ἐμπολαῖον.
Ἀλλὰ πλουτοῦμεν.
Τί οὖν Ἑρμῆν παλιγκάπηλον ἡμᾶς δεῖ τρέφειν                  Ἀλλὰ δόλιον τοίνυν.
Δόλιον ἥκιστά γε· οὐ γὰρ δόλου νῦν ἔργον, ἀλλ' ἁπλῶν τρόπων.
Ἀλλ' ἡγεμόνιον.
Ἀλλ' ὁ θεὸς ἤδη βλέπει.
Ὥσθ' ἡγεμόνος οὐδὲν δεησόμεσθ' ἔτι.
Ἐναγώνιος τοίνυν ἔσομαι.
Καὶ τί ἔτ' ἐρεῖς Πλούτῳ γάρ ἐστι τοῦτο συμφορώτατον, ποεῖν ἀγῶνας μουσικοὺς καὶ γυμνικούς.
Ὡς ἀγαθόν ἐστ' ἐπωνυμίας πολλὰς ἔχειν.
Οὗτος γὰρ ἐξηύρηκεν αὑτῷ βιότιον.
Οὐκ ἐτὸς ἅπαντες οἱ δικάζοντες θαμὰ σπεύδουσιν ἐν πολλοῖς γεγράφθαι γράμμασιν.
Οὐκοῦν ἐπὶ τούτοις εἰσίω                                            Καὶ πλῦνέ γε αὐτὸς προσελθὼν πρὸς τὸ φρέαρ τὰς κοιλίας, ἵν' εὐθέως διακονικὸς εἶναι δοκῇς.
Τίς ἂν φράσειε ποῦ 'στὶ Χρεμύλος μοι σαφῶς                  Τί δ' ἐστίν, ὦ βέλτιστε                                           Τί γὰρ ἄλλ' ἢ κακῶς Ἀφ' οὗ γὰρ ὁ Πλοῦτος οὗτος ἤρξατο βλέπειν, ἀπόλωλ' ὑπὸ λιμοῦ· καταφαγεῖν γὰρ οὐκ ἔχω, καὶ ταῦτα τοῦ σωτῆρος ἱερεὺς ὢν Διός.
Ἡ δ' αἰτία τίς ἐστιν, ὢ πρὸς τῶν θεῶν                  Θύειν ἔτ' οὐδεὶς ἀξιοῖ.
Τίνος οὕνεκα                  Ὅτι πάντες εἰσὶ πλούσιοι.
Καίτοι τότε, ὅτ' εἶχον οὐδέν, ὁ μὲν ἂν ἥκων ἔμπορος ἔθυσεν ἱερεῖόν τι σωθείς, ὁ δέ τις ἂν δίκην ἀποφυγών, ὁ δ' ἂν ἐκαλλιερεῖτό τις κἀμέ γ' ἐκάλει τὸν ἱερέα· νῦν δ' οὐδὲ εἷς θύει τὸ παράπαν οὐδὲν οὐδ' εἰσέρχεται, πλὴν ἀποπατησόμενοί γε πλεῖν ἢ μυρίοι.
Οὔκουν τὰ νομιζόμενα σὺ τούτων λαμβάνεις                  Τὸν οὖν Δία τὸν σωτῆρα καὐτός μοι δοκῶ χαίρειν ἐάσας ἐνθάδ' αὐτοῦ καταμένειν.
Θάρρει· καλῶς ἔσται γάρ, ἢν θεὸς θέλῃ.
Ὁ Ζεὺς ὁ σωτὴρ γὰρ πάρεστιν ἐνθάδε, αὐτόματος ἥκων.
Πάντ' ἀγαθὰ τοίνυν λέγεις.
Ἱδρυσόμεθ' οὖν αὐτίκα μάλ'ἀλλὰ περίμενε τὸν Πλοῦτον, οὗπερ πρότερον ἦν ἱδρυμένος, τὸν ὀπισθόδομον ἀεὶ φυλάττων τῆς θεοῦ.
Ἀλλ' ἐκδότω τις δεῦρο δᾷδας ἡμμένας, ἵν' ἔχων προηγῇ τῷ θεῷ σύ.
Πάνυ μὲν οὖν δρᾶν ταῦτα χρή.
Τὸν Πλοῦτον ἔξω τις κάλει.
Ἐγὼ δὲ τί ποιῶ                                  Τὰς χύτρας, αἷς τὸν θεὸν ἱδρυσόμεθα, λαβοῦς' ἐπὶ τῆς κεφαλῆς φέρε σεμνῶς· ἔχουσα δ' ἦλθες αὐτὴ ποικίλα.
ν δ' οὕνεκ' ἦλθον                                      Πάντα σοι πεπράξεται.
Ἥξει γὰρ ὁ νεανίσκος ὥς ς' εἰς ἑσπέραν.
Ἀλλ' εἴ γε μέντοι νὴ Δί' ἐγγυᾷ σύ μοι ἥξειν ἐκεῖνον ὡς ἔμ', οἴσω τὰς χύτρας.
Καὶ μὴν πολὺ τῶν ἄλλων χυτρῶν τἀναντία αὗται ποιοῦσι.
Ταῖς μὲν ἄλλαις γὰρ χύτραις ἡ γραῦς ἔπεστ' ἀνωτάτω, ταύτης δὲ νῦν τῆς γραὸς ἐπιπολῆς ἔπεισιν αἱ χύτραι.
Οὐκέτι τοίνυν εἰκὸς μέλλειν οὐδ' ἡμᾶς, ἀλλ' ἀναχωρεῖν εἰς τοὔπισθεν· δεῖ γὰρ κατόπιν τούτων ᾄδοντας ἕπεσθαι.
